Юа -и.Кыягы аш төрләндергеч һәм аш тәмләткеч итеп файдаланыла торган, сарымсак сыман тугай үсемлеге; рус.Дикий лук




Юан -с.1.Зур диаметрлы, нечкә (нәзек) түгел (аркылы кисеме түгәрәк булган һәм йомры нәрсәләр тур.) 2.Бик симез, базык, калын гәүдәле (кеше тур.) 3.Бик тулышкан, күбенгән (корсак тур.) 4.Калын, түбән тембрлы (тавыш тур.) 5.сөйл.сир.Күп акчалы (кесә, букча һ.б. тур.). ЮАН ЭЧӘК -Имезүче хайваннарның һәм кешенең ашкайнату трактында нечкә эчәктән артта, туры эчәктән алда торган эчәк. ЙОП-ЮАН -арт.дәр.Юан




Юанаю -(ЮАНАЙТУ) -1.Юан(1) булып китү, юанга әйләнү. Симерү тур. 2.диал.Калынаю (тавыш тур.)




Юанлык -1.Юан булу сыйфаты 2.Йомры нәрсәнең аркылы кисеме, диаметры [төрлечә юанлыктагы морҗалар] 3. ЮАНЛЫГЫ, ЮАНЛЫГЫНДАГЫ -Аркылы кисеме, диаметры алдагы сүз белдергән нәрсәнекенә тигез булган [бүрәнә юанлыгы торба]




Юантык -с.Юан һәм (чагыштырмача) кыска гәүдәле




Юану -1.Берәр кайгы-хәсрәттән, ярсытып торган күңел ярасыннан арынгандай булу, тынычлану. Күңел күтәрелү. Елаудан туктау 2.Онытылу, мавыгып китү [эш белән ю.] 3.Нәрсәгә дә булса күңел баглап, өметләнеп яки кызыгып гомер уздыру [укырмын дип юанасың]. Нәр.б. канәгатьләнеп, артыгын теләмичә яки эзләмичә яшәү [табан суырып аю юанмаган] 4.Бушка вакыт уздыру [өйдә озак юанмадылар]. Берәр эшне артык озак эшләү, озаклау, мыштырдау [сез озак юанмагыз]




Юаныч -Юандыра, тынычландыра торган нәрсә. Күңелне ача, юата, тынычландыра торган шәхес




Юанычлы -с.Юаныч, канәгатьләнү китерә торган




Юаткыч -Юата, тынычландыра торган нәрсә




Юату -1.Кайгы-хәсрәт, кыенлык кичерүче кешене тынычландыру, күңелен күтәрү. Елаудан туктату, тынычландыру 2.Өметләндерү




Юач -диал.Зур елгаларның болын ягында (гадәттә сул ягында) үскән урманлык; урманлы тугай




Юача -I.и.1.Майда кайнатып пешерелә торган камыр ашы - вак кына күмәч яки бавырсак (гадәттә туй сые өчен әзерләнә) 2.Гомумән туй сые [кода белән кодача әзерлиләр юача]. II.ЮАЧА -Юа




Юаш -с.1.Һәрвакыт тыныч, басынкы, күндәм. Сүлпән реакцияле, пассив 2.Һөҗүм итми, сугышмый торган (һөҗүм итү, сугышу ихтималы булган җан ияләре тур) [минем атым юаш булганлыктан...] 3.Басынкылыкны, сабырлыкны, мескенлекне сиздереп торган (кыланыш, тавыш, үз-үзеңне тотыш һ.б. тур.) [йөзендә юаш тыйнаклык]




Юашаю -диал.1.Юашлану 2.Басылу, тыну, тынычлану




Юашлану -Юашка әйләнү




Юашлату -Юашка әйләндерү




Юашлык -Юаш булу сыйфаты




Юбалгы -с.диал.Ялкау, җыйнаксыз һәм шапшак (кеше)




Юбилей -Нин.б. бер әһәмиятле, истәлекле вакыйганың яки берәр күренекле кеше тууының түгәрәк санлы еллыгына багышланган бәйрәм, тантана




Юбиляр -Юбилее үткәрелә торган вакыйга яки шәхес, объект һ.б.




Юбка -Гәүдәнең билдән балтырга кадәрге өлешен каплап тора торган хатын-кыз киеме, итәк




Ювелир -I.и.1 Ювелирчы -Кыйммәтле металлар һәм асылташлардан бизәнү әйберләре ясаучы оста 2.күч.Үз эшен бик пөхтә, оста итеп эшли торган кеше. II.ЮВЕЛИР -и.Кыйммәтле (алтын, асылташ һ.б.) бизәнү әйберләре даирәсе [ювелир товарлары] 2.с.Шул даирәгә караган [ю. эшләнмәләр]




Ювелирчылык -Ювелир әйберләр эшләп чыгару эше




Югалту -I.1.Милкендә яки карамагында булган нәрсәне онытып, төшереп калдыру яки урлату. Билгесез җирдә аерым, ялгыз хәлдә калдыру (җан ияләре тур.) [бәрәнен югалткан сарык]. Таба алмый тору [халык арасында анасын югалткан] 2.Билгеле бер эзлеклелектән, системадан һ.б. язу, адашу, буталу [акча исәбен ю.] 3.Билгеле бер сыйфатта, рухи халәттә булудан чыгу яки берәр сыйфатка ия иткән нәрсәдән язу [аңны ю.] 4.Берәр якын, кирәкле, сөекле кешең үлү яки башка бер бик кадерле нәрсәдән мәхрүм калу тур. [атасын югалткан бөлгән, илен югалткан үлгән] 5.Нин.б. тоткарлык, кимчелек һ.б.ш. аркасында зыян күрү. Кулдан ычкындыру (форсатны һ.б.) 6.Яшерү, юкка чыгару, җую [эзен югалту өчен хәйләли] 7.Берәр сыйфатны, сәләтне һ.б. җую, юкка чыгару; мәгънәсезләндерү, әһәмиятсезләндерү [саулыкны ю.]. II.ЮГАЛТУ -и.Зыян, зарар. Якын кешеңнең, иптәш яки сафташ, көрәштәшнең һ.б. үлеме тур. [сугышта зур югалтулар кичерү]




Югалу -1.Берәр җирдә онытылып, төшеп калып яки урланып, яшерелеп кулдан китү. Кайда икәнлеге билгесез булу [югалган алмазымны эзлим] 2.Күзгә күренми башлау [эз ю.]. Берәр җиргә яки нин.б масса эченә батып керү, яшеренү [сөзгечне сабы югалганчы батыру] 3.боерык ф.форм.Кайдан да булса тиз генә китү, урын бушату, юк булу [югалыгыз моннан!] 5.Каядыр китеп, күзгә күренмичә, кайтмыйча көттерү; билгесез якка һәм вакытка китү. Озак килми тору. Еракка китеп юк булу, юкка чыгу, кайдалыгы билгеле булмау 6.күч.Һәлак булу; әрәм булу (кеше тур.) Үтерелү, һәлак ителү, бетү. Үлү, вафат булу тур. [мәңгелеккә безнең арабыздан югалды] 7.күч.Әрәмгә, бушка китү, нәтиҗәсез калу 8.күч.Бетү (аерым сыйфат яки иҗтимагый яисә рухи күренеш тур.) 9.күч.Уйга, борчуга бату, бөтен игътибарны шуңа гына юнәлдереп, тирә-юньне күздән ычкындыру [уйланам, уй белән югалам]. ЮГАЛЫП КАЛУ -Нишләргә белми каушап калу




Югартын -рәв.1.Югарыдан, биектән; югарыда, биектә [казлар очты югартын] 2.күч.Бик мактанып, һаваланып [башкаларга югартын карый]




Югары -рәв.1.Өскә, өскә таба; киресе: түбән, түбәнгә. Түргә. Үргә. Агым үренә таба, агымга каршы. Өскә, өске яки өске катка 2.Биеккә, биеклеккә таба. Чагыштырмача биегрәк 3.Биегрәк, өстәрәк 4.с.Өске, югарыгы 5.с.Гади, натураль саннар белән исәпләнә, үлчәнә торган зурлыкларның билгеле бер саннан артып киткән булуын белдерә [яшьләре уннан югары] 6.[ю. совет, ю. палата] [югарыга карап фикер ит] 7.[аң ягыннан югарырак тору] 8.с.[ю. пилотаж, ю. культура] 9.с.[ю. хисләр] 10.[ю. бүләк] 11.[ю. эш хакы] 12.с.[ю. сыйфат] 13.с.[үсешнең ю. ноктасы] 14.с.[ю. уку йорты] 15.[Җәләйдән җиде буын ю. булган Шәйбәк] 16.[югары басым] [ю. тавыш] 17.ЮГАРЫГА, ЮГАРЫДА, ЮГАРЫДАН -Билгеле бер югарылыктагы, биектәге, үрдәге һ.б. урынга [урында, урыннан] [югарыда, серле зәңгәр күктә] 18.ЮГАРЫГА -[мин тормышта һаман яктыга, югарыга табан юл алдым] 19.ЮГАРЫДА, ЮГАРЫДАГЫ -Алда, өстә, искә алынган билгеле урында (әдәби әсәрдә яки фәнни һ.б.ш. хезмәттә билгеле урында нәрсә тур. сүз баруын аныклау өчен кулл.). ЮГАРЫ БӘЯЛӘҮ (БӘЯ БИРҮ) -Берәр нәрсә тур. кирәкле, кыйммәтле, әйбәт, шәп дигән фикердә булу, шул фикерне әйтү (язып чыгу һ.б.). ЮГАРЫ СТИЛЬ -Язма сөйләмнең аеруча нечкәлек, пафос һәм галимлек претензиясе белән характерлана торган төре




Югарыгы -с.1.Биек, югары урындагы; өстәге. Өске 2.күч.Югары(6) 3.күч.Югарыда әйтелгән, югарыдагы




Югарылану -(ЮГАРЫЛАТУ) -Югарыга күтәрелү, югары торышка килү




Югарылау -1.Югарылану 2.Югары күтәрү, бик нык мактау, артык хөрмәтләү 3.Югарыга таба юнәлеш алу, хәрәкәт итү [шушы битләүдән югарылап кит]. ЮГАРЫЛЫК -1.Югары булу сыйфаты 2.күч.Абруй, бөеклек; югарыдан каручанлык 3.Югарыга, өскә таба билгеле бер тәңгәл, чик [өч метр югарылыкка урнаштыру] 4.Биектәге, югарыдагы урын; биеклек 5.күч.Ирешелгән сыйфат, уңыш һ.б. дәрәҗәсе, югары сыйфатлылык




Югарылыклы -с.Хисләр, һ.б. югарылыгына ия булган




Югарылы-түбәнле -с.1.Өсте-өстенә урнашкан 2.рәв.Бер югарыга, бер түбәнгә, бер ягы югарыга, икенче ягы түбәнгә һәм киресенчә алмашынып




Югыйсә -терк.1.Кушма җөмләдәге сәбәп яки нәтиҗә җөмләне баш җөмләгә бәйләү, теркәү өчен - "димәк, күрәсең" сүзләре белән кулланыла [акылы да җитенкерәми күрәсең, югыйсә начар малай түгел] 2.Ихтимал булган сәбәпләрнең юклыгын белдергән җөмләне гаҗәпләнү-сорау төсендә бирелгән баш җөмләгә бәйли [учак сүнгән югыйсә, каян килә сәер ис?] 3.Гомуми, гадәти, закончалыклы күренеш икенче бер күренешкә каршы куелган җөмләне баш җөмләгә яки контекстка бәйли [бу аз гына туктау иде, югыйсә алар эшне тиз эшли] 4.Тик торганда яисә ни дә булса эшләгәндә килеп чыгуы ихтимал булган тискәре, начар нәрсәдән, хәвеф-хәтәрдән кисәтүне белдергән җөмләне баш җөмләгә бәйли [яхшы чакта кит, югыйсә ул әллә ниләр эшләр]. "Киресенчә булса" мәгънәсендә [алыр булсаң йөрермен, югыйсә минем арттан йөрмә] 5.сир.Яисә [пособие ике атнагамы, югыйсә айлыкмы бирелә?] 6.кис.Сорау төсмерен белдергән "әллә, соң" кебек кисәкчәләрне көчәйтеп килә [арага дошман кердеме әллә югыйсә?]




Югын -диал.Юынтык су




Югыч -Идән һ.б. юу өчен чүпрәк. Савыт-саба һ.б. юу өчен махсус әйбер (мәс. җиз челтәр)




Юдыру -1.(Юу) 2.Юдырту(2)




Юдырту -1.(Юдыру) 2.Нин.б. сыеклыкны берәр нәрсә өстенә бөркеп, агызып юып төшерү




Юеш -с.1.Өслегендә һ.б. юка гына су катламы булган, су сеңгән, чыланган, манчылган. Суга манчылган, су сеңгән 2.Дымлы, булы (һава тур.) 3.и.Дымлылык; дым, сыеклык, су [салкын кар юешеннән аңына килде]




Юешләнү -Юешкә әйләнү. Юеш хәлдә булу, юеш булып тоелу [борын төбе юешләнеп тора]




Юешләү -(ЮЕШЛӘТҮ) -Юеш итү. Юешләндерү, юешлек сәбәбе яки чыганагы булу




Юешлек -1.Юеш булу сыйфаты, хәле 2.Дымлылык 3.Юеш урын, юеш нәрсә




Юк -хәб.1.Нәр.б. чынбарлыкта булмаганлыгын белдерә; киресе: бар. Тартым кушымчалы сүзләрдән соң килеп, кемнең яки нәр.б. берәр әйбере булмавын белдерә 2.[язмыштан узмыш юк] 3.[шатлыгына чик-чама юк] 4.[хат юк та юк] 5.[кичерү сорый... ә ул "юк" ди] [ташпулат салыр идем. Юк бит, ярамый] 6.[хатны алдыгыз микән, юк микән?] [чыгасыңмы, юкмы?] 7.кер.[юк, булмады инде] [юк, егетләр, монда файда чыкмас] 8.[исәп юк, уй юк. Ал юк, ял юк] [Ни бәйрәм юк, ни җомга юк] 9.[абзыйда алдашу юк иде] [бусаганы атлап чыгу юк сиңа] 10.[тик торган да юк, эш кырган да юк] 11.[икеләнеп торасы юк] 12.и.[гомер үткәрмә юкны теләп]. [юк белән маташу] 13.с.[юк нәрсәдән куркалармы?] [юк кеше ул, буш кеше] 14.рәв.ЮКТА, ЮГЫНДА, ЮКТАН, ЮГЫННАН -Булмаган чакта, булмаган очракта [без өйдә юкта] [син югыннан арба туктамас] [чәчүлек юктан зарланалар] 15.ЮККА -Булмаганга, булмау сәбәпле [ул өйдә юкка күрә]. ЮК БУЛУ -Кинәт югалу, күренми башлау. ЮК БӘЯГӘ -бик очсыз бәягә. ЮК ИСӘ -Югыйсә. ЮК ИТҮ -Бетерү, үтерү




Юка -I.с.1.Калынлык үлчәме кечкенә булган, калын түгел. Ярым үтә күренмәле, куе түгел (сибелгән-чәчелгән яки газсыман нәрсәләр тур.) 2.Салкыннан сакларлык булмаган, җылы түгел (кием-салым тур.) 3.Нәзек, ябык, чандыр, какча (гәүдә тур.). Нечкә, итләч түгел (әгъзалар тур.) 4.күч.сир.Көчсез, чыдамсыз [әллә буын яшькә күкрәк юка...] 5.күч.Аз, фәкыйрь; мул нәтиҗәле түгел [эшең бик юка]. II.ЮКА - Юкамыш -диал.) Камырны юка гына итеп җәеп пешерелгән тәбикмәк. ЮКТАН ЮКАМЫШ ПЕШЕРҮ - 1]Нигезсез өметкә бирелү 2)Бер дә юкка тавыш чыгару)




Юкабаш -сөйл.Акылсыз кеше




Юк-бар -җый.1.Әһәмиятсез, кирәксез, мәгънәсез нәрсәләр тур. 2.Ялган, уйдырма (гайбәт, имеш-мимеш һ.б. тур.). Куркыта яки шатландыра торган, ләкин чынлыкта булмаган нәрсәләр: ырым, сихер, җен-өрәк һ.б.




Юкагач -Суелган вак юкә үзагачы (тик бүрәнә түгел)




Юкалык -Юка булу сыйфаты




Юкару -1.Юкага әйләнү 2.күч.Ябыгу 3.Ярлылану тур. [бурычларны түләгәч кесә юкарып кала]




Юкә -1.Хуш исле вак саргылт чәчәкле, кабыгыннан мунчала алына торган яфраклы агач. с.Шул агачтан эшләнгән [юкә такта] 2.Юкә агачының кабыгы. с.Шул кабыктан эшләнгән [юкә бишек] 3.Төрле кирәк-ярак (чабата, карнаша һ.б.) үрү өчен яшь юкә кабыгыннан теленгән тасма 4.сөйл.Мунчала; юкәр [юкәдән бау ишү]. ЮКӘ БАЛЫ -Бал кортлары юкә чәчәгеннән җыйган бал




Юкәләү -күч.Алдаштыру, чынга ялган кушу




Юкәр -Агач яки кура кабыгының эчке, кайры астындагы сүсле катламы [икмәк агачының юкәреннән тукыма эшлиләр]




Юкка -рәв.1.Нигезсез, сәбәпсез. ритор.Кире кагу яки юклык формалары белән берлектә, нәр.б. раслау, ышандыру өчен кулл. [юкка гына борчылмый иде] 2.Мәгънәсезгә, бушка, кирәксезгә, нәтиҗәсезгә [юкка мине анда җибәрдең] 3.Билгеле бер нәрсә, вакыйга һ.б. булмый калганга үкенү яки йомшак кына шелтәләү мәгънәсен белдерә [юкка гармуныңны алып килмәгәнсең]




Юкка чыгу -(ЮККА ЧЫГАРУ) -1)Бөтенләй һәм эзсез бетү 2)Кинәт китеп (качып) югалу




Юклы-барлы -БАРЛЫ-ЮКЛЫ -Аз-маз, бик аз гына




Юклык -1.Булмау, юк булу сыйфаты 2.Ярлылык 3.лингв.Эш-хәрәкәтнең булуын кире кагуны белдерә торган грамматик категория; киресе: барлык. ЮКЛЫККА ЧЫГУ -Юкка чыгу




Юкмыш -Юк нәрсә, юклык. ЮКМЫШ БАБАЙ ЗАМАНЫНДА -Беркайчан булмаган(ча). ЮКМЫШ БИШ СУМ -Юк акча




Юкны -рәв.Юкка, файдасызга




Юкса -терк.1.Киресенчә яки башкача булганда (кисәтеп әйтелә) 2.Югыйсә(1,3,5) 3.Әллә (сорау җөмләләрне контекстка яки башка җөмләгә бәйләп килгәндә) [юкса пәри алдымы?]




Юксыл -иск.Ярлы кеше, изелгән, эксплуатацияләнгән сыйныф вәкиле. Пролетарий, хезмәт иясе [юксыллар инкыйлабы - пролетар революция]




Юксыну -Кемнең яки нәрсәнең (янында) юклыгыннан пошыну, авыр хисләр кичерү




Юктан -рәв.Юкка, сәбәпсез, нигезсез [мин бер дә юктан әйтмим]




Юл -Бер торак пункттан икенче торак пунктка яки берәр урынга йөрү өчен хезмәт итә торган тапталган яки түшәлгән җир буе. Өстеннән яки эченнән хәрәкәт, аралашу башкарыла торган тирәлек тур. [су юлы].Берәр тоткарлык, киртә һ.б. аркылы үтәргә мөмкин булган урын [су икенче юл тапкан ахры] 2.Берәр җиргә, урынга барып җитү өчен сайланган яки эзләп табылган уңайлы маршрут, юнәлеш. Алган юнәлеш, бару юнәлеше [үз юлы белән китте] 3.Нәр.б. хәрәкәтеннән калган сызык, тасма, эз [чаңгы юлы]. Язуда хәреф һәм сүзләрдән тезелеп барган тезем [шигырь юлы] 4.Нин.б. сызым, линия 5.күч.[юл азагы - юл башы] 6.күч.[юл киеме] [хәерле юл теләү] 7.күч.[өч юл печәнгә бардык] 8.[икенче юлга калсын] 9.күч.[тормыш юлындагы авырлыклар] [изге юлда китсен баш] 10.күч.[гомер юлы] 11.күч.[теләк булса юлы табыла] [сайлап алган юлыбыз] [качу юлын карыйлар]. ЮЛ ЯЗДЫРУ (АДАШТЫРУ) -1)Адаштыру 2)Эзәрлекләүчене ялгыштыру, ялгыш юлга төшерү




Юлагай - Юлакай -рәв.диал.Юлда, юл уңаена, китеп барган җирдән [юлакай танышларга кереп чыгу]




Юлай -диал.1.Юл чыгымнары 2.Юлда табылган байлык; юламанга бирелә торган акча, әҗер




Юламан -иск.Юлаучыларга, бигрәк тә сәүдәгәрләргә юл күрсәтү һәм олау, кәрваннарны озату белән кәсепләнүче кеше; кулавыз [ил өстендә иләмән, юл өстендә юламан] [юламанның юл өстендә]




Юлату -1.Җибәрү, юллау [сәләм юлату] 2.(Үз янына) җибәрү [чит кешене якын юлатмый торган ат]. Кем.б. якын китермәү, кертмәү [йортка якын юлатмау]




Юлау -1.Юлны, маршрутны, юнәлешне берәр нәрсәгә юнәлтебрәк тоту [Сыер үзе генә булса, игенгә якын юламый ул] 2.Кая да булса бер тапкыр бару, барып кайту, рейс ясау. [Ике юлауда ун тонна иген илттем]




Юлаучы -Сәфәрче, сәяхәтче, юлда йөрүче 2.с.Юл уңаена туры килгән, очраклы узып бара торган [юлаучы машинага утырдым]




Юл-аяклык -1.Юл йөреп берәр йомыш башкарган өчен бирелгән әҗер, бүләк 2.Юлга чыккан кешегә бирелә торган бүләк




Юләр -с.1.Акылсыз, тиле 2.Юләрләрчә әйтелгән яки эшләнгән (сүз, чыгыш һ.б. тур.) 3.Мавыгучан; тиле, җилбәзәк 4.Акылга зәгыйфь, исәр, Дивана




Юләрләнү -1.Юләргә әйләнү, исәрләнү, акылдан язу 2.Юләрлек күрсәтү яки юләрлеккә салыну. Үзен җитди тотмау, җитдилеген югалту




Юләрлек -1.Юләр булу сыйфаты. Җилкенүчәнлек; җилбәзәклек 2.Юләрләрчә, уйламыйча эшләнгән эш




Юләрсетү -1.Юләргә санау 2.Юләр сыман итү, юләр хәленә китерү [бәхет кешене кайчак юләрсетә икән]




Юләү -диал.1.Тегү, җөйләү [бияләйгә чаклы юләп кигезә иде] 2.Дәвамын ялгау (мәс. буйлыкның, бауның һ.б.); өстәү, ясау [күлмәк кештәгенә комач юләдем]




Юлбарыс -1.Мәчесыманнар семь. гәүдәсендә буй-буй юллар булган, башлыча җылы якларда яши торган эре ерткыч хайван 2.күч.Бик көчле, темпераментлы, кызу яки усал кеше тур.




Юлбасар -1.Юлаучыларга һәм юлчыларга һөҗүм итеп, малларын, әйберләрен талау белән шөгыльләнүче җинаятьче. Гомумән урлау-талау белән шөгыльләнүче кеше, кораллы карак 2.күч.Илбасар, баскынчы




Юлбашчы -1.Юл күрсәтүче яки гомумән читтән килгәннәрне берәр урын, торак пункт һ.б. белән таныштыручы кеше (гид) 2.Берәр иҗтимагый эштә, оешмада һ.б. эш башында торган кеше, җитәкче




Юлбашчылык -1.Юлбашчы (юл күрсәтүче) булу вазифасы, эше 2.Билгеле бер кеше, оешма яки партиянең җитәкләве, эш башында торуы, җитәкчелек. Гомумән башрак, инициативалырак кеше булу тур. [өйдә юлбашчылык хатын кулында]




Юлдаш -1.Юлда, сәфәрдә бергә баручы яки бергә йөрергә килешкән кеше. Кешегә юл кыенлыкларын кичерергә мөмкинлек бирә яки булышлык итә торган хайваннар тур. 2.Иптәш, дус (башлыча сәяхәттә, читтә һ.б. йөргән кешеләр тур.). Көрәштәш, мәсләктәш, теләктәш. күч.сир.Никахлы ир яки хатын 3.күч.Авыр юлга чыккан кешегә юл кыенлыкларын кичерергә ярдәм итә торган эчке сыйфат, берәр күренеш (мәс. табигать күренеше) яки фатиха, теләк тур.) [җидегән йолдыз ялгыз юлдашым]. ЮЛДАШ ИТҮ (КЫЛУ) -Юлдаш булган кешеләрнең үзара ярдәмләшүе тур. [...куркынычта берсен-берсе кылса юлдаш]




Юлдашлык -1.Юлдаш булу хәле 2.күч.Янәшә, параллель рәвештә бару яки дәвам итү, ярашу күренеше




Юллама -1.Берәр кешенең кая да булса билгеләүне яки юнәлтүне белдергән рәсми документ; рус.Путевка 2.Дөрес юлга юнәлтү, фатиха бирү




Юллану -(ЮЛЛАТУ) -диал.Юлга чыгу, сәфәргә юнәлү. Берәр якка китү, юнәлү [абзар ягына юлланды]




Юлланып -Юл-юл булып




Юллау -I.1.Юнәлтү; кая да булса билгеләп җибәрү. Берәр җиргә барып керергә мәҗбүр итү 2.Җибәрү, озату. Күндерү (хат һ.б. тур.). Берәр эшкә билгеләү, шул эшне башкару өчен җибәрү. II.ЮЛЛАУ -1.Юл йөрү; йөк һ.б. белән билгеле бер маршрутны үтү [олау белән бер тапкыр юллады] 2.Үтәргә мөмкин булган урынны табу, юл табу [кан бармак арасын юллап акты] күч.Эзлекле рәвештә барып, очына чыгу; тәмамлау, төгәлләү [очына чыгыйк, төбе-тамыры белән юллыйк].Таләп итү, даулау [тыныч яшәү хакын юллыйбыз]




Юллы -с.1.Юлы яки юллары булган; юллы-юллы [юллы күлмәк] 2.күч.Рәтле, юньле [юллы, ипле кеше иде]




Юллык -I.1.Юлга, сәфәргә китә торган яки багышланган акча һ.б. тур. [мәгез юллык сезгә, изге сәфәр] 2.с.Юлга җитәрлек [юллык азык] 3.иск.Кәләш янына кияү булып килгән кешедән сорап алына торган бүләк, күчтәнәч [кияү юллыгы сорау]. II.ЮЛЛЫК -с.Билгеле бер юллар эченә сыеп бетәрлек яки билгеле сандагы юллардан торган (текст тур.). III.ЮЛЛЫК -Мич куышлыгыннан морҗага кадәр булган төтен юлы (искечә салынган мичләрдә туп-туры югары менеп киткән каналның юшкәгә кадәрге өлеше). IV.ЮЛЛЫК -Идәнгә җәелә торган озынча келәм яки линолеум һ.б.




Юллы-юллы -Буй-буй




Юлсыз -с.Юл булмаган (урын, җир тур.) 2.күч.Юлдан язган, юлын югалткан. и.Азгын, законга-тәртипкә буйсынмый торган кеше. Тәртипсез, юньсез, аңсыз 3.рәв.Юлдан башка, юл эзләмичә




Юлсызлык -1.Юлсыз булу (юл салынмаган яки юл төшмәгән булу): юл төшмәгән чак 2.күч.Чарасызлык, билгесезлек




Юлтый -диал.1.Төрле шикле юллар белән бәхет эзләүче, авантюрист [юлтый юлламый тормый] 2.Очраклы бәхеткә, көтмәгәндә уңышка ирешкән кеше




Юлча -рәв.Юлда йөргән, юлга чыккан кешеләрчә




Юлчабар -иск.Берәр боерык, әмер, хәбәр һ.б.ны ерактагыларга белдерергә җибәрелә торган кеше




Юлчы -Нин.б. юлга чыккан, юл белән китеп барган кеше, юл кешесе. Пассажир




Юлъязма -и.Юл йөргәндә күргәннәрне тасвирлаучы язма, көндәлек




Юлы -бәйл.Тапкыр, мәртәбә [узган юлы] [сагындырдың бу юлы]




Юлыгу -1.Көтмәгәндә берәр кешегә яки нәрсәгә очрау, туры килү 2.Кагылып узу, юл уңаена кереп чыгу [гастрономга керде, икмәк кибетенә дә юлыкты] 3.Нәр.б. тап булу, эләгү, тару [байлыкка ю.] 4.Барып җитү, адресат кулына керү (хат һ.б. тур.)




Юлыгышу -Очрашу




Юлык -иск.Оныкның оныгы




Юлыктыру -1.(Юлыгу) 2.Юнәлтеп җибәрү, юлату 3.Бергә итү, кушу, очраштыру [кызның яры кырыктыр, ише чыкса юлыктыр]




Юл-юл - Юл-юллы -с.Буй-буй тасмалар, кишәрлекләр рәвешендәге




Юма -ЮМА ТЕЛ -Юмакай тел




Юмагай -диал. Юмакай -с.Ялагай ярамсак




Юмакайлану -Юмакайлык, ялагайлык күрсәтү; юмалау




Юмакайлык -Юмакай булу сыйфаты, ялагайлык. Юмакай кылану




Юмалану -1.Иркәләнү [бер юмаланып, бер дулап бәйләнә] 2.Юану [кодача сүзе белән юмаланып...]




Юмалау -1.Берәр максат белән юмакайлык күрсәтү [тел белән оста юмалый] 2.Кемне дә булса мактап, сүз белән кинәндереп үз ягыңа аудару [кызлар юмаларга оста икәнсең] 3.Тынычландыру, юату




Юмарт -с.1.Булган байлыгын башка кешеләрдән кызганып тормаучан, саран түгел. Билгеле бер сыйфаты, сәләте яки холкы көчле, мул булган [сүзгә юмарт кеше] [юмарт елмаю] 2.Билгеле бер продуктны, файдалы нәрсәне һ.б. күп бирә торган [апрель суга юмарт]




Юмартлану -1.Юмарт булып китү 2.Юмартлык күрсәтү




Юмартлык -Юмарт булу сыйфаты. Юмарт кешеләрчә эшләнгән эш, кыланыш




Юмару -диал.Уч белән уу [җирне кул белән юмаргалап карады]




Юмор -и.1.Үзара сөйләшкәндә, матур  әдәбияттә һәм сәнгать әсәрләрендә мәзәк итеп, дусларча тәнкыйтьләп көлү күренеше 2.Юмористик стильдә язылган әсәр




Юмореска -Кечкенә күләмле юмористик әдәби яки музыкаль әсәр, юмористик парча




Юморист -Юмористик әсәрләр язучы әдип




Юмористик -с.1.Юмор белән тасвирланган яки сүрәтләнгән, юмор белән язылган 2.Юморлы нәфис әдәбияткә карый торган; шундый әдәбият басыла торган




Юмористика -җый.Юмор белән язылган, эшләнгән әдәбият яки сәнгать әсәрләре; юмор белән бирелгән моментлар (әдәбияттә һәм сәнгать әсәрләрендә)




Юнан -и.тар.1.Иониядә (хәзерге Төркиянең көньяк-көнбатыш яр буйларында) яшәгән борынгы грек кабиләсе 2.иск.Грек




Юнәйтү -I.Арзанайту. II.ЮНӘЙТҮ -1.Әйбәтләү, рәтләү, төзеклеккә китерү 2.диал.Юнәтү(2)




Юнәлдерү -1.(Юнәлү) 2.Карату [йөзен безгә таба юнәлдереп] 3.Рухи яки иҗтимагый процессларга билгеле бер юнәлеш бирү




Юнәлеш -1.Хәрәкәт иткән нәрсәнең омтылган, йөз тоткан ягы. Төбәп барырга тиешле як. Билгеле бер якка караган линия, сызык 2.Сөйләшү, сүз яки фикернең, тикшеренүләрнең һ.б. билгеле бер тема, проблема белән характерлана торган ягы 3.Иҗтимагый хәрәкәттә аерым бер тенденция. Иҗтимагый эшчәнлек яки әдәбият-сәнгать өлкәсендә агым, төркем 4.Һөҗүм итүче гаскәрнең төп хәрәкәт сызыгы




Юнәлешле -с.1.Билгеле бер юнәлеше булган 2.Конкрет һәм даими юнәлеш белән бара торган [ю. хәрәкәт]. Максатлы [нәселдәнлекне юнәлешле үзгәртү]




Юнәлтү -1.Юнәлдерү(1,2) 2.Атау, төбәү (сүзне һ.б.)




Юнәлү -I.1.Билгеле бер урынга, төшкә, турыга, якка карап китү. Берәр җиргә барырга чыгу яки юл тоту 2.Билгеле, конкрет юнәлеш алу, билгеле нәрсәгә төбәлү 3.Төбәлү, текәлү (күз тур.). II.ЮНӘЛҮ -1.Рәтләнү, юньгә, тәртипкә керү 2.Савыгу




Юнәтү -1.Бозылганны төзәтү, ремонтлау, тәртипкә китерү, әмәлләү. Тәртипкә китерү (чуалганны, бозылганны һ.б.) [кулы белән сакалын юнәтә]. күч.Рәтләү, җайлау (берәр эшне, мөнәсәбәтне яки холыксыз кешене һ.б.) 2.Кайдан да булса тырышып табу, алу, булдыру, бар итү [әйбәтрәк кием юнәтмәкче идем]




Юнәю -I.Авырудан һ.б.дан төзәлү, савыгу. II.ЮНӘЮ -диал.Арзанаю




Юнга -Өйрәнчек яшь матрос




Юнгштурм -1.Германиядә XX гас. 20-30 елларында фашизмга каршы көрәшүче коммунистик яшьләр оешмасы 2.күч.20-30 елларда комсомоллар кигән ярым хәрби формадагы кием




Юнгы -Юнып алынган нәрсә




Юнкер -тар.1.Немец алпавыты 2.Патша Россиясендә хәрби мәктәп укучысы; курсант, яшь офицер




Юну -Берәр каты нәрсәнең (бигрәк тә агачның) кырыеннан яки өслегеннән вак телемнәр ясап кисү, телү; шул ук алым белән нәр.б. ясау, эшкәртү




Юнышу -1.(Юну) 2.Юнып һәртөрле нәрсәләр яки детальләр ясау; даими рәвештә нәрсәдер юну [бер читтә пәке белән юнышып йөрдем]




Юнь -I.и.1.Карау яки бару юнәлеше. күч.Эш яки үз-үзеңне тоту рәвеше [шаярганга гына ул юньгә киттем] 2.күч.Тиешле тәртип; тәртиплелек, инсаф, рәт [юньгә килү] 3.күч.Хәл, рәт; мөмкинлек, чара [салым түләргә юне булмаганга]. Көч, сәләт [бу эшкә юнең җитәме]. ЮНЬГӘ КЕРҮ (КИЛҮ) -1)Акыллылану [юләр юньгә килмәс] 2)Рәтләнү, савыгу. II.ЮНЬ -рәв.Очсыз, арзан [юнь бәягә алдым]




Юньләнү -Юньле булып китү, рәткә керү, арулану




Юньләп -рәв.1.Тулысынча, анык, төгәл итеп 2.Әйбәтләп, җиренә җиткереп, шартына китереп. Чын-чынлап, рәтләп [юньләп өйгә кайтып кермәде]




Юньле -с.1.Инсафлы, әйбәт, башкалардан ким түгел, нормаль (кешеләр тур.). Булдыклы, яхшы сыйфатлы 2.Мәгънәле, нәтиҗәле; әйбәт тәэсир калдыра торган (сүз, кыланыш һ.б. тур.) 3.Әйбәт сыйфатлы, затлы (әйберләр, кирәк-ярак, аш-су һ.б.ш. тур.). ЮНЬЛЕ-БАШЛЫ -с.Рәтле, мәгънәле, эчтәлекле [юньле-башлы җавап ала алмады]




Юньсез -с.1.Явыз, әшәке [юньсезне табакка тартсаң, ул тагаракка тартыр] 2.Мәгънәсез, алама, начар (сүз яки эш һ.б. тур.). Рәтсез, чуалчык [нинди юньсез көн булды бу!]




Юньсезләнү -Юньсез булып китү. Юньсезлек күрсәтү




Юньсезлек -Юньсез булу сыйфаты




Юньчел -с.Рәтләргә, булдырырга, эш итәргә тырыша торган, хәстәрле




Юпитер -Бик көчле яктырткыч прибор (фото, кино төшергәндә кулланыла)




Юп-юан -Бик юан




Юра -ЮРА ЧОРЫ -Мезозой эрасының урта бер геологик чоры




Юралыш -Аңлану, аңлашылу күренеше, сыйфаты яки хәле [мәкаль кем ничек әйтүгә карап төрлечә юралыш таба]




Юрамал[га] - Юрамалай - Юрамалый -рәв.1.Чынлап ук түгел, сынап карар өчен генә 2.Юри




Юрату -1.(Юрау(1)) 2.Ырымчыдан, фалчыдан билгеле бер күренеш, вакыйга буенча киләчәкне, язмышны әйттерү




Юрау -1.Дини-мифологик карашлардан чыгып, кешедәге табигый күренешләр (мәс. төш) яки табигать күренешләре (йолдызлар һ.б.) нинди булуга карап, киләчәкне әйтү. Берәр эш, ният уңышлы чыксын дип, билгеле бер ырым эшләү [элек иген уңсынга юрап, беренче буразнага йомырка сала торган булганнар] 2.Билгеле бер күренешне мөмкин булган (яки үзеңә хуш килгән) берәр сәбәптән дип уйлап кую [бер-бер хәл булган күрәсең дип юрады]. Киләчәктә мөмкин булган күренешләрне уйлап билгеләргә тырышу [киләчәкне юрау]




Юрга -Юргалап чаба торган ат




Юргалау -1.Берьюлы ике уң аягын һәм берьюлы ике сул аягын алмаш-тилмәш хәрәкәтләндереп йөгерү (башлыча ат тур.). Ат-ат уйнаучы малайлар тур. [әйдә, Марат, чап юргалап] 2.Вак-вак адымнар ясап бик җитез атлау




Юртак -1.Юыртып чаба торган ат 2.Чабышкы. күч.Шәп, кызу чаба торган




Юртыш -с.диал.Сукбай




Юрган -Ябынып яту өчен ике тукыма арасына мамык яки йон сырып ясалган ятак әйберсе




Юри -рәв.1.Хәйлә белән, чынлыкны яшереп [юри кылану]. Сынап, юрамалый [тавышын юри моңсуландырды] 2.Үч итеп, кире ният белән, ләкин белмәмешкә салынып яки очраклыкка сылтап [юри үчекләгән төсле тоелды]. Махсус рәвештә, ләкин ачык белдермичә [карап тордым эштә сине юри]




Юридик -с.1.Хокук һәм гадел хөкем чыгару кагыйдәләрен өйрәнә торган [ю. факультет] 2.Гадел хөкемгә бәйләнешле [эш юридик төс алмасын өчен]




Юри-марый -рәв.Чынлап түгел, җитди түгел




Юрисдикция -Суд ясау хокукы




Юрисконсульт -Оешма һ.б.ш.ның интересларын яклаучы махсус юрист




Юриспруденция -Хокук гыйлеме




Юрист -Юридик законнар буенча белгеч - Юстиция хезмәткәре




Юстиция -җый.Хокук һәм гадел хөкем чыгару эшләре, суд оешмалары системасы [юстиция министры]




Юсык -и.1.бор.Йөреш-торыш кагыйдәләре, устав 2.с.диал.Тәртипле, әдәпле [юсык кеше аякка карамас, күзгә карар]. ЮСЫККА -рәв.бор.Билгеле бер йоланы, кагыйдәне үтәү йөзеннән. АЛ ЮСЫККА -Рәсми һәм асылда кирәксез кагыйдә, боерык буенча. КИРӘКМӘГӘН ЮСЫККА -Билгеле бер йоланы үтим дип, ләкин мәгънәсез рәвештә [ясамаган юсыкка кысылма] (ясау - биредә әмер, боерык бирү)




Юсык-юрык -бор.Һәртөрле рәсми кагыйдәләр




Юсын -Юсык(1) [юлчыга сусын бирү - юсын]




Ютәл -Йөткерү авыруы, даими рәвештә йөткерү күренеше. ЮТӘЛ СЫРХАВЫ (ХАСТАСЫ) -Үпкә чире, туберкулез




Ютәлләтү -1.(Ютәлләү) 2.з-сыз.Ютәл тоту, йөткерү [тузанда ютәлләтә башлый]




Ютәлләү -Кат-кат йөткерү. Ютәл белән авыру




Юу -1.Нәр.б. суга салып чайкап яки суда ышкып, су бөркеп яисә юеш чүпрәк, югыч һ.б. белән сөртеп, пычрактан арындыру. Нин.б. өслекне чылатып, шуның буенча агып үтү [тамчылар тәрәзә пыяласын юып төшәләр] 2.Берәр өслектәге керне, пычракны һ.б. агызып китү, юкка чыгару. Нин.б. массаның аерым кисәкләрен таркатып агызу, алып китү (су, ташкын белән) 3.күч.Берәр яхшы эш, мөгамәлә яки үкенү, газаплану һ.б. белән гаеплелекне, гөнаһны кичертү. Кайгы-хәсрәттән һ.б. бушандыру 4.күч.Яңа алынган яки яңа ясалган, төзелгән берәр нәрсәне котлап, мәҗлес оештыру, эчү; тахилләү




Юучы -Нәр.б. юу, чистарту, җыештыру белән шөгыльләнүче эшче




Юха -1.ЮХА ЕЛАН -миф.Йөз яисә мең ел яшәп, чибәр хатын-кыз рәвешенә кергән елан (үзе бик ягымлы күренсә дә, кеше йоклаганда канын суыра имеш) 2.күч.Куштанлыгы һәм чибәрлеге белән алдалап, кешене үз файдасына хезмәт иттерә, үз кубызына биетә торган хатын-кыз тур. 3.Ялагай һәм икейөзле кеше тур.. Әйбәт кенә итеп явыз эчтәлекле сүз сөйләүче тур




Юхалану -Икейөзлеләнү, ялагайлану




Юхалык -Икейөзлелек, ялагайлык




Юш -ЮШ КИЛҮ (БУЛУ) -1)Дөрескә чыгу, чынлыкка әверелү (юраганың юш булсын) 2)Туры килү, ярашлы булу [шигырьнең мәгънәсенә юш килгән көй]




Юшау -диал.Күшәп яки ял итеп бер урында яту (көтүдәге мал-туар тур.) [аргамакның баласы аз утлар да күп юшар]




Юшкә -Мич юллыгын бикли, томалый торган тимер клапан




Юшкын -1.Су кайнатыла торган савытның стеналарына утырып калган минераль тоз катламы. Утырган ләм, ком 2.Судагы болганчыклык, куерык, ләм 3.күч.Күңелдә, хәтердә калган авыр, начар тәэсир, хис [йөрәккә юшкын утыру]




Юылу -1.(Юу) 2.Ашалып яки уңып, берәр өслектән төшү [күздән сөрмә юылу]




Юынгыч -Юыну өчен эченә су тутырыла торган һәм махсус краны яки клапаны булган савыт




Юындыру -1.(Юыну) 2.Авыру кешенең яки сабыйның тәнен юу




Юынты - Юынтык -с.Нәр.б. юганнан соң калган (су һ.б. сыеклыклар тур.)




Юыну -Үз-үзеңне (бит-кулны яки бөтен тәнне) юу




Юырттыру -1.(Юырту) 2.Җиңел генә, тигез хәрәкәт белән чабу (ат тур.)




Юырту -1.Алгы уң аягы белән арткы сул аягын берьюлы һәм алгы сул аягы белән арткы уң аягын берьюлы алмаш-тилмәш алга сикертеп чабу (башлыча ат тур.) 2.Җиңелчә генә чаптыру, йөгертү 3 Юртаклау -Тиз-тиз йөгергәләп йөрү, йөгергән шикелле атлау