Һа - Һә -ы.1.Көтелмәгән хәлдән гаҗәпкә калуны белдерә [һа, бу шул кеше бит!]. Гаҗәпләнү катыш хуплауны, шатлануны белдерә [һа, солдат кайткан, солдат!] [һә, иптәш, хуш килдең!] 2.Ис китмәү яки риза булмауны белдерә [һа, алай икән, эш сизелде] 3.Кычкырып тавыш бирү, мал куу өчен кулл.




Һава -и.1.Җир атмосферасында нигездә азот һәм кислородтан торган үтә күренмәле газлар катнашмасы. 2.ҺАВА ОКЕАНЫ -Җир өстен чолгап алган иркен бушлык [һавада кар очкалый]. Күк, күк йөзе. Шундый бушлыкта булган, бара торган [һава һөҗүме]. Һавада очуга, авиациягә бәйләнешле [һава десанты]. күч.Сугыш вакытында: дошман самолетлары якынлашуны кисәтү өчен әйтелә [...һава! - дип кычкырды] 3.Атмосфераның, көннең торышы (явым-төшем, болытлылык, эссе яки салкын булу һ.б.) [кырысланды һава, көн-төн яңгыр ява] 4.күч.Әйләнә-тирәдәге хәл, шартлар, әйләнә-тирәлек [сәяси һаваларның хәзерге халәте] 5.күч.Юнәлеш, агым; эчтәлек, үзенчәлек [үзгәртеп кору чоры тормышка саф һава кертте]. ҺАВА КОРАБЫ -Дирижабль яки зур самолет. ҺАВА СИГНАЛЫ (ТРЕВОГАСЫ) -Һавадан һөҗүм итү куркынычы тур. белдерү сигналы. ҺАВА ШАРЫ -Шарсыман аэростат. ҺАВА УПКЫНЫ -Һавада температура, басым үзлеге белән аерылып торган урын (аны узганда очкыч аппарат кинәт биеклеген югалта, түбәнгә уба)




Һавалану -Масаю, эреләнү, кәпрәю, тәкәбберләнү




Һавалау -Канатларын җәйгән килеш һавада йөзү; Кыялау (кайбер кошлар тур.) [һаваламый лачын, типми җәнлек]




Һавалы -с.Тәкәббер, масаюлы; горур, үзен бик эре тота торган [кызлар һәрвакыт шулай һавалы булалар]




Һавалык - Һавалылык -Һавалы кешегә хас сыйфатлар




Һавасыз -(ҺАВАСЫЗЛЫК) -с.Һавасы бозылган, тынчу; начар һавалы




Һай - Һей - Һәй -ы.1.Соклану, шатлану яки көчле гаҗәпләнү, курку хисләрен белдерү өчен кулл. [Һай, теле бу кызның!]. Кинәт искә килгән фикерне әйткәндә кулл. [һай, онытып торам икән!] 2.Үкенү, ачыну, хәсрәтләнү хисләрен белдерә [һай, егетләр, нишләдем!] 3.Шикләнү, борчылу хисләрен белдерә [һай, бер-бер хәл булмаса ярар иде] 4.Нык ачулану хисен белдерү өчен тиргәү сүзләре янында кулл. [һай, мәлгунь!] 5.Ис китмәү яки көлеп, кимсетеп карау хисләрен белдерә [һай, беләм мин аны...] 6.Малларны куганда кулланыла 7.Җырларда ялгаучы музыкаль фраза буларак кулл. [ир-егеткәйләргә ләй, дуслар, мал кирәкми, һай, кирәкми...]. ҺӘЙ ОРУ -Хуҗа булып иркенәеп яшәү, теләгәнчә эш итү [син үзең генә йортта һәй орып калырга телисең булыр]




Һайдалау - Һайтлау - Һайт-һайтлау - "Һайт-һайт" дип кычкыру, шундый тавышлар белән куу (атны һ.б.)




Һай-ли -Татар җырларында ялгаучы музыкаль фраза буларак кулл. [һай-ли, Җәмилә, җәй көннәре ямьле лә]




Һайт - Һәйт -ы.1.Хайван куганда яки җәнлек куркытканда кычкыру өчен кулл. 2.Хуплау, дәртләндерү хисләрен белдерә [һайт, һайт! Бас шулай, һайт!]




Һайтти -Атны куалап кычкырганда әйтелә




Һай-һайлау - Һай-һайлашу -"Һай, һай" дип кычкырып шатлану, гаҗәпләнү, курку һ.б.ш. хисләрне белдерә




Һай-һаулау - Һай-һулау - Һау-һулау -Һай-һу тавышлары чыгарып кычкыру, шаулашу, шау-гөр килү [утлар яндырып, һай-һулап төннәр буе йөриләр]




Һай-һу - Һау-һу -ы.1.Эшкә, берәр нәрсәгә әйдәп, дәртләндереп кычкыруны яки малларны кычкырып куу тавышларын белдерә 2.и.Төрле хисләргә (шатлану, борчылу, үкенү, ачулануга һ.б.) бәйләнешле шау-шу, ыгы-зыгыны белдерә [бөтен сарай эче кычкырыш, һай-һу белән тулды]




Һам -аваз ияр.1.Һау [һам-һам дип кызу гына этләр өреп алды] 2.Нәр.б. кинәт капканда, тешләгәндә барлыкка килгән тавышны белдерә (гадәттә эт тур.)




Һамалау -сир.Һам-һам итеп өрү. рәв.Туктаусыз, һам-һам итеп




Һаман -рәв.1.ҺАМАН САЕН -Гел, һәрвакыт; өзлексез, бертуктаусыз [һаман майлы ботка булмый] 2.ҺАМАН (ДА) ӘЛЕ -Хәзергә чаклы, әлегәчә [син һаман юк] 3.терк.Барыбер, шуңа карамастан [бабай күп яшәгән, ләкин һаман сәләцмәт]




Һамаюн - Һомай -иск.Бәхет кошы (күләгәсе кемгә төшсә, аңа чиксез бәхет китерә дип йөртелгән мифик кош исеме)




Һаң -аваз ияр.Аккош кычкырган тавышны белдерә [аккош китә "һаң" итеп, исәнләшеп моңлы итеп]




Һап - Һоп - Һуп -I.ы.1.Сикергәндә, биегәндә һ.б. киеренке эш-хәрәкәт башкарганда хуплау, дәртләндерү өчен (яки шундый хис белән сөйләгәндә) әйтелә [...әнә шулай, һоп! һоп!] [һап! - эләктерде!] 2."Булды, кулга төште" дигәнне белдерә [һап! Фатир булды!]




Һапылдату -Һап иткән тавыш чыгару




Һапылдау -Һап-һап дип кычкыру




Һау[-һау] -аваз ияр.Эт өргән тавышны белдерә




Һаулау - Һавылдау -сир.) 1.Һау-һау тавышлары чыгару; өрү 2.Һау-һаулау(2) 3.күч.гади.Бик каты тиргәү, сүгү [эт кебек һаулап яманым, күз йомалар яхшыма]




Һаулашу - Һавылдашу -Берничә этнең берьюлы өрүе тур




Һау-һаулау -1.Һаулау(1) 2.күч.Күп кешеләрнең төрле тавышлар белән (бигрәк тә аңлашылмаган телде) кычкырулары тур. 3.күч.Һаулау(3)




Һа-һа[-һа] -аваз ияр.Кычкырып, шаркылдап көлү тавышын белдерә




Һач -аваз ияр.Төчкерү тавышын белдерә




Һәвәс -ӘВӘС -и.1.Теләк, омтылыш [һәркемдә язарга һәвәс артып китте] 2 Һәвәсле -ӘВӘСЛЕ -с.Нин.б. эшкә, һөнәргә оста; шуны яратучан, шуның белән нык мавыгучан [музыкага һәвәс икән]. ҺӘВӘС ИТҮ (КЫЛУ) -Нәрсәгә дә булса омтылу [чит илләрне гизәргә бик һәвәс кылган идем]




Һәвәскәр -и.1.Нәрсә белән дә булса мавыгучы, кызыксынучы кеше. с.Кызыксынучан, мавыгучан [бик яшьләй укырга һәвәскәр иде] 2.Берәр эшкә үзлегеннән өйрәнеп, шуның белән кызыксынып, мавыгып шөгыльләнүче [һ.ләр концерты]. с.Профессиональ булмаган, үзлегеннән өйрәнгән; һәвәс(2)




Һәвәсләнү - Һәвәссенү -ӘВӘСЛӘНҮ, ӘВӘССЕНҮ -Нәр.б. белән мавыгу, кызыксыну; нәрсәгә дә булса бирелү




Һәвәслек -ӘВӘСЛЕК -Һәвәс(2) булу сыйфаты




Һәдия -иск.Бүләк. ҺӘДИЯ ИТҮ (КЫЛУ) -Бүләк итеп бирү




Һәйбәт -с.кит.Әйбәт




Һәйбәтләп -рәв.кит.Әйбәтләп




Һәйкәл -1.Берәр вакыйгага, тарихи шәхескә багышлап салынган архитектур яки скульптур корылма [Тукай һәйкәле] 2.Үлгән кешегә истәлек итеп, аның кабер өстенә мәрмәр, гранит һ.б.дан куелган корылма 3.күч.Кем.б. эшләре, хезмәтләре һ.б. тур. һәрвакыт искә төшереп торган, берәр эш-хәлнең җанлы күрсәткече булган нәрсә [шундый язучылар була, алар үзләренең иҗаты белән чорның һәйкәле булып калалар]




Һәйкәлче -Скульптор




Һәлак -и.Үлем; бетү, юкка чыгу [моннан да ары кая барыйк? Һәлак бит!] [әләк төбе - һәлак]. ҺӘЛАК БУЛУ (ИТҮ) -1)Үлү, яшәүдән туктау (вакытсыз, фаҗигале үлем тур.) 2)Күпләп үлү, кырылу (хайваннар тур.) 3)Җимерек, яраксыз хәлгә килү 4)Бөтенләй юкка чыгу 5)Зур бәхетсезлеккә, фаҗигале хәлгә тару; кыен хәлдә калу [наданлык аркасында һәлак булабыз]




Һәлакәт -1.Үлем (вакытсыз, көчләү юлы белән һ.б.) [берегүдә - бәрәкәт, аерылуда - һәлакәт] 2.Тулы җимерелү, юкка чыгу хәле (кризис, сугыш һ.б.ш. хәлләр аркасында) күч.Зур җиңелү, уңышсызлык (бәхәстә, политикада һ.б.ш.) 3.сир Һәлаклек -Афәт, каза; зур бәхетсезлек, фаҗигале хәл [башыбызга зур һәлакәт килде]




Һәлакәтле -с.Һәлакәт китерә, һәлак итә торган. Һәлакәт(1-3) булган [һәлакәтле җир тетрәү]




Һәм -терк.1.Бер үк вакытта, параллель рәвештә булган күренеш, эш хәлләрне белдерә торган тиңдәш кисәкләрне яки тиңдәш җөмләләрне үзара теркәү өчен кулланыла. Берәр нәрсәне характерлый торган парлы сыйфатлар, рәвешләрне терки һәм шул нәрсәгә хас үзенчәлекләрнең бер үк вакытта табылуын күрсәтә 2.Бер-берсе белән эзлекле һәм сәбәпле-шартлы бәйләнештә булган җөмләләрне яки җөмләнең фигыль белән белдерелгән тиңдәш хәбәрләрен терки. Фикергә аныклык кертә, экспрессивлык өсти торган "шуңа күрә, шуның өчен, ихтимал, менә, дә, кебек" алмашлык, бәйлек, кисәкчә, кереш сүзләр белән дә килә [...һәм дә ычкынгач...] [...һәм менә без сезгә...] 3.Җөмләдә саналып кителгән һәр тиңдәш сүз алдыннан килеп, аларны берләштерә, мәгънәгә көчәйтү төсмере өсти. Саналып кителгән сүзләрнең соңгысы алдыннан гына килеп, тиңдәш кисәкләр рәте тәмамланганны белдерә [кошлар, кортлар һәм кеше -...] 4.Әйтелгән фикерне тулыландыру, ачыклый торган җөмләләрне яки җөмлә кисәкләрен теркәү өчен кулл. 5.Җөмлә башында килеп, мәгънә ягыннан алдагы хикәяләүгә, алда әйтелгән фикергә бәйләнешле җөмләне терки [... Һәм ул шушы хәлдән нәтиҗә ясады.] 6.кис.Үзе бәйләнгән сүз яки сүз тезмәсенең мәгънәсен көчәйтү, ассызыклап күрсәтү өчен кулл.: синонимы: да [бу хәлгә таң кала һәм бакчачылар]




Һәмзә -лингв.Гарәп телендә, шулай ук татар теленә кергән гарәп алынмаларында (мәс. тәэсир, тәэмин), сирәк кенә татар сүзләрендә (мәс. маэмай, мәэмәй итү) йомык шартлаулы, гырылдык тартык аваз; шул авазны белдергән тамга




Һәмишә - Һәнүз -иск.Һаман




Һәммә -а.1.Барлык, барча, бөтен; һәр, һәрбер [һәммә кеше күңелсез вә кәефсез]. и.иск.Барлык кеше, барлык нәрсә [үз-үзенә ия булган һәммәгә ия булыр] 2.ҺӘММӘСЕ, ҺӘММӘБЕЗ, ҺӘММӘГЕЗ -Барысы да (берсе дә калмыйча)




Һәндәсә -иск.Геометрия




Һәр - Һәрбер -а.1.Бериш кешеләрнең яки нәрсәләрнең барысы да аерым-аерым. Теләсә нинди [җиңеп була һәрбер явызлыкны]




Һәрвакыт[та] - Һәрдаим -иск. Һәрдәм -иск. Һәркайчан - Һәрчак[ны] - Һәрчакта -ҺӘР ЗАМАН, ҺӘР ЮЛЫ -рәв.Өзлексез, даими рәвештә; теләсә кайчан




Һәрвакыткы -диал. Һәрвакыттагы -с.Гадәттәге, һәрвакыт була торган, даими




Һәрвакыттагыча -Һәрвакыт була торган шикелле, гадәттәгечә




Һәркайда - Һәртөштә -ҺӘР ҖИРДӘ -Бөтен җирдә, барлык урында, теләсә кайда




Һәркайдан -ҺӘР ҖИРДӘН -Төрле җирдән, бөтен тирә-яктан




Һәркайсы - Һәркаюсы -иск.) 1.ҺӘРБЕРЕ, ҺӘРБЕРЕБЕЗ, ҺӘРБЕРЕГЕЗ, ҺӘРБЕРСЕ, ҺӘРКЕМ -Сүз барган кешеләрнең барысы да аерым-аерым; 2.Теләсә нинди, һәрбер




Һәрни - Һәрнәрсә -Һәрбер нәрсә, барлык нәрсә




Һәрничек -рәв.кит.Ничек кенә булса да, теләсә ничек, теләсә нинди юл белән




Һәртөрле -Төрле-төрле, теләсә нинди; барлык




Һәрхәлдә -кер.Ничек кенә булмасын; алаймы-болаймы, барыбер




Һәрьяк -ҺӘР ТАРАФ -Барлык як, бөтен әйләнә-тирә




Һәрьяклап -1 Һәрьяктан -Төрле яктан, һәр тарафтан [җилләр сирпи һәрьяклап] 2.Мөмкин булганча, төрле чаралар белән [һәрьяклап аларның күңелен табарга тырыша] 3.Барлык якларын да игътибарга алып, җентекләп [һ. уйлау, һ. тикшерү]




Һәс-[һәс] -ы.Сарык куганда әйтелә




Һәфтияк -иск.Әфтияк




Һәфтә -иск.Атна




Һәү -1.аваз ияр.Һау [кечкенә эт һәү-һәү дип өргән булды] 2.ы.Сыер чакырган, тынычландырган вакытта әйтелә




Һе - Һеһ -ы.1 Һем - Һм - Һым -Гаҗәпләнү, аптырап көлү яки мыскыллау, шикләнү хисләрен белдерү өчен кулланыла [һе, алай икән...] 2.Канәгатьлек, җиңелчә горурлык хисләрен белдерә [һе, йоклатырсың абзаңны каравылда!]




Һе-һе - Һи-һи - Һә-һә -аваз ияр.Җиңелчә генә көлеп кую тавышын белдерә




Һи -ы.1.Көтелмәгән хәлдән туган гаҗәпләнү, аптырап калу яки соклану, канәгатьлек хисләрен белдерә [һи, дөнья бәясе кеше икән ич ул] 2.Шелтәләү, ризасызлык хисләрен белдерә [һи, яхшыдан яман туган нәрсә, оятсыз!] 3.Искитмәү, борчылмау хисләрен белдерә [һи-и, безнең өчен бу яңалык түгел]




Һибә -иск.кит.Бүләк; бушлай бирү, багышлау




Һиҗри -Һиҗрәттән башлап йөртелә торган ел исәбенә бәйләнешле




Һиҗрәт -1.Мөселманнарда ел исәбе башы (Мөхәммәт пәйгамбәрнең Мәккәдән Мәдинәгә күчеп киткән көне: 622 елның 16 июле) 2.ҺИҖРӘТ ИТҮ (КЫЛУ) -Күчеп китү, чит илгә китү; эмиграция




Һилал -иск.Яңа туган ай, айның чиреге




Һиммәт -кит.1.Тырышлык, теләккә омтылучанлык 2.Ярдәм, игелек, юмартлык 3.Намус, абруй, дәрәҗә [ир кешегә һиммәт дигән нәрсә кыйммәт] 4.Хөрмәт, игътибарлылык [һай, рәхмәт синең һиммәтеңә]. ҺИММӘТ ИТҮ (КУЮ, КЫЛУ) -Тырышу, теләккә, максатка омтылу. ҺИММӘТ ИЯСЕ -Яхшылык теләүче, ярдәмчел, эчкерсез, юмарт кеше




Һиммәтле - Һиммәтчел -и.кит.1.Кыю, гайрәтле, тырыш 2.Ярдәмчел, игелекле, юмарт 3.Намуслы, абруйлы, дәрәҗәле




Һинд[ле] -Һиндстанда яшәүче төп халык һәм шуның бер кешесе. ҺИНД-ЕВРОПА ТЕЛЛӘРЕ -лингв.Азия һәм Европага таралган кардәш телләр семьялыгы. ҺИНД ЗӘГЪФРАНЫ -Тамырыннан сары буяу һәм ачы аш тәмләткеч алына торган үлән үсемлек; рус.Куркума. ҺИНД КАМЫШЫ -Бамбук. ҺИНД СҮСЕ -Көньякта үсә һәм сүсе тупас тукыма әзерләү, бау ишү өчен кулл.тор. үлән үсемлек




Һиндстанлы -Һиндстанда туып-үскән, шунда яшәүче; Һиндстан кешесе




Һинду -Һинду динен тотучы. ҺИНДУ ДИНЕ -Брахман һәм Будда диннәре нигезендә барлыкка килеп, хәзерге Һиндстанда хакимлек итә торган дин




Һиндчә -Һинд телендә




Һиндыба -КАУДАН ЧӘЧӘК -Оешма чәчәклеләр семь. зәңгәр чәчәкле, гадәттә каты җирдә, юл буйларында үсә торган үлән (тамыры кофега кушу өчен кулл.); каудан чәчәк; рус.Цикорий




Һиһелдәү -Һи-һи дип, йомшак кына, кыланчыкланып көлү




Һич -I.рәв.1.Бөтенләй, бер дә [үрдәк биргән каз алыр, һич бирмәгән ни алыр?]. Беркайчан да [һич эше бетмәс] 2.а.Бернинди, бертөрле дә; һичбер [һич хәбәре юк иде]. II.ҺИЧ -Кайбер кушма алмашлыкларда кире кагуны (юклыкны белдерә торган беренче кисәк; мәс. һичкем, һичкайчан, һичкайда, һичнинди һ.б.)




Һичбер -а.1.Бернинди, бертөрле дә 2.Беркайчан да, һич кенә дә, һич [һичбер уйламаган идем] 3.ҺИЧБЕРЕ, ҺИЧБЕРСЕ, ҺИЧБЕРӘҮ, ҺИЧБЕР КЕМ, ҺИЧБЕР КЕШЕ, ҺИЧКЕМ -Бер кеше дә, бернинди зат та, беркем. Арадан берсе дә [вагонда һичберсе аңа таныш түгел]




Һичвакыт[та] - Һичкайчан -ҺИЧБЕР ВАКЫТ[ТА] (ЗАМАНДА), ҺИЧБЕР КАЙЧАН -рәв.Беркайчан, бервакытта да; бернинди шартларда да




Һичкайда -ҺИЧБЕР КАЙДА (ҖИРДӘ) -Бер җирдә дә, беркайда (да)




Һичкайдан -ҺИЧБЕР КАЙДАН -Бернинди урыннан да, бер яктан да




Һичкайсы -Берсе дә




Һичкая -ҺИЧБЕР КАЯ -Бернинди урынга да, беркая (да)




Һичнәрсә -ҺИЧБЕР НӘРСӘ -Берни, бернәрсә дә. Бернинди күренеш, хәл




Һичнинди - ҺИЧБЕР НИНДИ - Һичтөрле -Бертөрле дә, бернинди дә




Һичничек -Берничек тә




Һичсүзсез -ҺИЧБЕР СҮЗСЕЗ -Каршылыксыз, каршы әйтмичә




Һичтуктаусыз - Һичөзлексез -Бертуктаусыз, берөзлексез, бер дә туктап тормыйча




Һо - Һу -ы.1.Соклану, горурлану, шатлану хисләрен белдерә [Һу-у, нихәл дускай!] 2.Гаҗәпләнү, аптырау, курку яки ризасызлык хисләрен белдерә [һу, сәгать 12 тулган!] 3.аваз ияр.Урманда яңгыраган, тоныкланып ишетелгән кычкыру, кычкырып сөйләшү тавышын белдерә [урман эченнән "һу-һу-һуу" дигән тавыш ишетелде]




Һөдһөд -Җилпәзә сыман зур бүрекле, кәкре томшыклы чуар кош; рус.Удод




Һөҗүм -1.Дошман оборонасын өзеп алга бару максаты белән үткәрелгән сугыш хәрәкәтләре. Басып алу, җимерү, зур зыян китерү максаты белән дошманга каршы кинәт, көтелмәгән хәрәкәт; атака, удар. Дошманның нин.б. илгә, территориягә, көчләп басып керүе. с.Һөҗүм итү характерындагы [һөҗүм сугышы] 2.Тиешле максатка ирешү өчен, кемгә яки нәрсәгә каршы актив эш, хәрәкәт, көрәш [корылыкка каршы һ.] 3.Кем.б. тормышына, иминлегенә зур куркыныч тудыру хәле (талау, үтерү максаты белән). Саклану, куркыту, якын җибәрмәү һ.б. өчен кемгә яки нәрсәгә ташлану, ыргылу (җәнлекләр тур.) 4.Футбол, хоккей, баскетбол һ.б.ш. уеннарда, зур осталык белән алга үтеп, ыргылып, каршы якны кысрыклау хәрәкәте 5.күч.Нәрсәгә дә булса интенсив, бик көчле тәэсир итү күренеше (табигать көчләре тур.). Уй, фикер, хисләр тур. [күңелсез уйлар һ. итә]. Көтелмәгән бәлә-каза, бәхетсезлек тур. [язмышның бу һөҗүме...] 6.күч.кит.Көчле тәнкыйть




Һөҗүмчән -с.1.Һөҗүмгә(1) бәйләнешле, һөҗүм итү характерындагы [һ. сугыш хәрәкәтләре] 2.Актив, кискен, сугышчан [һ. политика]. Көчле тәэсир итә торган, үткен [һ. тәнкыйть, һ. стиль]




Һөҗүмче -Футбол, хоккей, баскетбол кебек командалы спорт уеннарында һөҗүм итүчеләрнең берсе




Һөнәр -1.Кул көче белән нин.б. эшләнмәләр ясау, җитештерү өчен махсус күнекмә таләп итә торган эш, кәсеп [тимерчелек һөнәре]. Нин.б. өлкәгә карган белгечлек, профессия; шөгыль [укытучылык һ.] 2.Үзенә хас алым һәм методлар системасы булган берәр төрле практик эшчәнлек өлкәсе [стена аркылы чиертеп сөйләшү һөнәрен белмисең әле]. Һәвәскәрлек, нин.б. эшкә осталык, маһирлык [һәр бала үз һөнәрен күрсәтергә кереште]. ҺӨНӘР ИЯСЕ -Төрле һөнәрләргә оста кеше; оста һөнәрче. ҺӨНӘР МӘКТӘБЕ (УЧИЛИЩЕСЫ) -Квалификацияле эшче кадрлар әзерли торган уку йорты




Һөнәрдәш -Кем белән дә булса бер үк төрле һөнәр белән шөгыльләнүче кеше




Һөнәрле -(ҺӨНӘРЛЕЛЕК) -с.Нин.б. һөнәргә ия булган, һөнәре булган




Һөнәрмәнд -иск.1.Һөнәрче 2.с.Һөнәрле, оста, махсус белемле




Һөнәрсез -1.Һөнәре булмаган 2.күч.диал.Гадәтсез, тәртипсез




Һөнәрханә -иск.Мастерской




Һөнәрче -Берәр һөнәргә(1) ия булган һәм, сатып алучылар заказы буенча, үз өендә гади җитештерү кораллары белән нин.б. эшләнмәләр ясап сатучы кеше [һөнәрчеләр кооперациясе]




Һөнәрчел -с.Төрле һөнәрләргә оста, маһир. Һөнәргә(1) нигезләнгән [һөнәрчел җитештерү]




Һөнәрчелек -Һөнәр эше, шөгыле. ҺӨНӘРЧЕЛЕК ИТҮ -Һөнәр белән шөгыльләнү




Һөңгер-һөңгер -рәв.Ыңгырашып, борын тартып [дию пәрие, һөңгер-һөңгер елап, кешегә ялына башлаган]




Һун -IV гас. Азиядә яшәгән күчмә төрки кабиләләрнең атамасы; шуларның берсенә караган кеше [сөйлә... ярсу һуннар аргамакларда Европага ничек кергәнне]




Һуш -и.1.Аң [һуш югалу, һушсыз хәлдә булу] 2.Акыл, уйлау сәләте [һушым дөрес иде] 3.Хәтер, зиһен. ҺУШ КИТҮ (АВУ) -1)Һушны югалту, һушсыз булу 2)Аңгы-миңге хәлдә булу, нәр.б. уйларлык, эшләрлек хәлдә булмау 3)Акылдан язу 4)Бик нык соклану; ис китү, таң калу. ҺУШ КИТӘРЛЕК (КИТМӘЛЕ) -Бик нык кызыктыргыч, сокландыргыч. ҺУШ ҖЫЮ -1)Һушка килү 2)Хәл алу, берәр киеренке хәлдән соң тынычлану. ҺУШКА КИЛҮ -1)Үзеңне һәм тирә-якны сиземләү, аңлау хәленә кайту; киресе: һуш югалту 2)Башкарылган эшнең ялгышлыгын аңлап, аннан кире кайту, аны төзәтергә омтылу. ҺУШТАН ЯЗУ (ТАЮ, КИТҮ, АВУ) -1)Вакытлыча аңны югалту, аңсыз хәлдә булу 2)Акылдан язу 3)Бик нык соклану, ис китү, таң калу. ҺУШЫН АЛУ -1)Бик каты куркыту 2)Аңгы-миңге хәлгә калдыру, зиһенен чуалту 3)Бик нык гаҗәпләндерү. ҺУШЫНА КИТҮ -Кызыклы тоелу, ошау [солдатның җавабы тегеләрнең һушына китте]




Һушлану -Акыл керү, аң дәрәҗәсе үсү [бала үсәр, тиле һушланмас]




Һушсызлану -Һуш югалту




Һушсызлык -Һушсыз булу хәле




Һы -ы.Аптырау, гаҗәпләнү, канәгатьсезлек хисләрен белдерә [һы, без монда синнән алдарак килдек]




Һык -аваз ияр.Очкылык тотканда, сулыш кысылып тын өзелгәндә һ.б.ш. барлыкка килгән бугаз тавышын белдерә [сынына катмаса да чак калды. Һык, - диде ул, тыны өзелеп]