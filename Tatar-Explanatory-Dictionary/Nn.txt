На -Ат куганда, әйдәгәндә (күбесенчә сузып) әйтелә [на-а-а!]




Набат -Һәлакәт, куркыныч булуны белдереп чаң кагу




Набор -Типографиядә ни дә булса басар өчен җыелган хәрефләр




Навага -Тәрәчләр семь. ашарга яраклы диңгез балыгы




Навигатор -Навигация белгече




Навигация -1.Кораблар йөртү фәне һәм сәнгате 2.Урындагы климатик шартларга карап, елның кораблар йөри ала торган вакыты, сезоны 3.Кораблар йөрешле




Нагайка -Каештан үрелгән кыска камчы




Наган -Әйләнмә барабанлы, махсус системадагы револьвер




Нагель -Зур агач яки металл кадак




Надан -(НАДАНЛЫК) -1.Укый-яза белмәүче. Аз белемле, сөйләшкәндә яки язганда хата җибәрүче 2.Берәр өлкәдә тулы хәбәрдар булмаган, үз эшен, үз белгечлеген начар белүче




Наждак -Пыяла, металл, таш һ.б.ш. әйберләрне шомарта, чистарта торган минераль порошок




Наз -1.Иркәләү; йомшак мөнәсәбәт, иркәлек 2.Каприз, көйсезлек 3.иск.фольк.Үзеңне сөйдерү максаты белән җырланган гыйшык җыры [рекрут назлары][гыйшыктан бака да наз җырлый]




Назар -иск.Караш, игътибар, илтифат




Назлану -1.Иркәләнү 2.Кылану, боргалану-сыргалану 3.Ялындырып тору




Назлау -Иркәләү, кадерләү




Назлы -1.Иркә 2.Иркәләүне, назлауны белдергән 3.Нәзберек, талымчан 4.Назланучан, кыстатучан, ялындыручан




Назыйр -иск.1.Иске мәдрәсәләрдә шәкертләрне күзәтеп, тикшереп торучы 2.Мөдир, идарәдә җитәкчелек итүче




Наиб -иск.кит.1.Кайбер Көнчыгыш илләрендә берәр башлыкның яисә руханиның ярдәмчесе; урынбасары 2.Нин.б. урынга, чинга яки членлыкка кандидат




Накладной -Йөк яки товарны бер урыннан икенчегә илткәндә бирелә торган кәгазь, документ




Накыс -с.сөйл.Кыска (мәс. кием тур.), җитешмәүчән




Налог -Дәүләт тарафыннан билгеләнеп, предприятие оешма, аерым кешеләр һ.б. түли торган мәҗбүри җыем; Салым




Нам -иск.1.Исем. Хак(III) 2.Данлы исем




Намаз -Мөселманнарда: көненә биш тапкыр үтәлә торган гыйбадәт




Намазлык -Намаз укыганда куллану өчен җәймә




Намаз-нияз -Намаз һ.б.ш. дин йолалары




Намазчыл -Намазын бер дә калдырмый укып баручы




Намә -иск.1.Хат, записка 2.Кушма сүзләрдә "язу", "язулы кәгазь" мәгънәсендәге икенче кисәк (мәс. шәһадәтнамә)




Намәгълүм -иск.кит.Билгесез




Намәхрәм -иск.1.Чит, ят кеше, мөселман хатын-кызлары качарга, күренмәскә тиешле ир кеше 2.Шәригать өйрәтүенчә, чит ир-атка күренергә ярамаган, хәрам саналган хатын-кыз




Наместник -1.Екатерина II вакытында Россиядә бер яки берничә губернаның хәрби начальнигы 2.Патша Россиясенең чик буе өлкәләрендә югары дәүләт хокуклары булган, хөкүмәт башлыгы исеменнән идарә итә торган кеше




Намус -(НАМУСЛЫ) (НАМУСЛЫЛЫК) (НАМУССЫЗ) (НАМУССЫЗЛЫК) -1.Үз тәртибеңне, эш-кыланышларыңны бәяләү хисе. Яхшы исем, абруй, дан 2.Гыйффәтлелек (хатын-кызлар тур.)




Намуслану - Намуссыну -Берәр эш-хәрәкәтне үтәргә намус кушмау, намус каршы килү. Оялу, уңайсызлану




Нанай -Амур елгасының түбән агымында яшәүче халык һәм шуның бер кешесе




Нанду -Көньяк Америкада яшәүче, муены белән башын йон каплаган өч бармаклы тәвә кошы




Нанометр -Метрның миллиардтан бер өлешенә тигез булган озынлык үлчәү берәмлеге




Нанотехнология -Нанометрлар белән үлчәнә торган бик вак нәрсәләр белән эш итү, шундый вак әйберләр ясау технологиясе




Наный -диал.Ирлкәләп эндәшү сүзе [балакаем, наныем, кайттыңмы?]




Напалм -Яндыргыч бомбалар, огнеметлар өчен койка сыман, составында бензин булган катнашма




Нарасый -Бала, кечкенә бала; сабый. с.Сабый, бик яшь




Нарат -Күркәләре зур булмаган, ылыслы, мәңге яшел агач. НАРАТ ГӨМБӘСЕ -Ылыслы һәм катнаш урманнарда үсә торган, эшләпәсе аксыл яки куе коңгырт, калын саплы гөмбә; рус.Груздь. НАРАТ ҮЛӘНЕ -Наратбаш. НАРАТ ҖИЛӘГЕ -Ылыслы һәм катнаш урманнарда үсә торган, мәңге яшел, аксыл ал төстәге чәчәк ата торган куак; җиләге ачык кызыл, ашарга яраклы; рус.Брусника




Наратбаш -Споралы үлән үсемлекләренең югары төзелешле төре; рус.Хвощ




Наргилә -Төтенен су аркылы үткәрә торган тәмәке тарткыч




Нардуган -Җәйге һәм кышкы челләнең беренче атнасында (елына ике тапкыр) үткәрелә торган бәйрәм: һәртөрле сынаулар, тынга йөрүләр, кияү юраулар һ.б.ш. йолалар белән характерлы




Наркобизнес -Наркотиклар белән сәүдә итү (бизнес ясау)




Наркоз -1.Махсус дару ярдәмендә әгъзаның сиземләвен ясалма рәв. туктату яки кешене бернәрсә дә сизмәслек хәлгә китереп йоклату 2.Медицинада авыртуны бетерү һәм йоклату өчен кулланыла торган матдә




Нарколог -Наркология белгече




Наркология -Медицинаның наркотиклар куллануның нәтиҗәләрен һәм наркоманнарны дәвалауны өйрәнә торган бүлеге




Наркоман -Наркомания белән авыручы




Наркомания -Наркотиклар белән артык мавыгудан, шуларны күп кулланудан гыйбарәт авыру




Наркомафия -Наркотиклар җитештерүгә, таратуга һәм сатуга җайлашкан мафия




Наркотик -Медицинада авыртуны басу һәм йоклату өчен кулланыла торган матдә. Әфьюн, морфий, героин һ.б.ш. кебек исертә, миңгерәүләтә торган матдә




Нарта -Төньякта болан һәм этләр җигеп йөрү өчен эшләнгән озынча тар чана




Наряд -1.Берәр эшне үтәр өчен язма рәв. яки телдән бирелгән боерык, күрсәтмә 2.Эшнең характеры һәм күләме күрсәтелгән, эш хакы түләү өчен нигез булып торган документ. Шулай ук товар, йөк һ.б.ш. алу, җибәрү өчен бирелгән документ 3.Хәрби хезмәткәр үти торган берәр задание эш; дежур тору 4.Шундый задание үтәүче төркем яки хәрби хезмәткәрләр подразделениесе




Нас - Насвай -Тел астына сала торган тәмәке (гадәттә Урта Азиядә кул.)




Насос -Сыеклык һәм газларны суырту өчен кулл.тор.җайланма




Настурция -Әфлисун төсендәге эре чәчәкле үләнчел декоратив үсемлек




Насыйп -1.Язмыш, күрәчәк; тигән өлеш, тәкъдир. Диндә: алла бәхет бүлгәндә кем.б. өлешенә чыгу тур. 2.Мөмкинлек, җай чыгу, туры килү




Натр -Натрийның искергән атамасы. ЗӘҺӘР НАТР -NaOH




Натрий -Аксыл көмеш сыман төстәге йомшак, селтеле металл (Na, ат.масс.23; 97.8 град.эри)




Натура -1.Рәсем ясау, кинога төшерү, әсәр язу һ.б. өчен табигый үрнәк 2.Холык, табигать, характер




Натуралата -Н. ТҮЛӘҮ -Акча урынына товар, азык-төлек һ.б. белән түләү




Натурализм -Әдәбият һәм сәнгатьтә XIX гас. 60нчы елларында барлыкка килгән, тормышның бөтен ваклыкларын күрсәтүне алга сөргән агым




Натуралист -1.Табигатьне өйрәнү белән шөгыльләнүче 2.Натурализм тарафдары




Натуралистик -с.1.Натурализмга караган 2.Көнкүреш ваклыкларына игътибар итүдән торган, чынбарлыкны тасвирлауда гомумиләштерү булмаган




Натураль -Чын, табигый; киресе - ясалма. НАТУРАЛЬ ХУҖАЛЫК -Җитештергән продуктларын сатмыйча, үз ихтыяҗлары өчен генә куллана торган хуҗалык. НАТУРАЛЬ РӘТ -мат.Гадәти бөтен саннар теземенең (1,2,3,4 һ.б.) атамасы




Натурфилософ -Натурфилософия тарафдары




Натурфилософия -Тәҗрибә фәннәре тикшерүләренә түгел, бәлки коры фикер йөртүгә нигезләнеп кенә табигать турында өйрәтмә бирергә тырышкан философия




Натурщик - Натурщица -Рәссам яки скульптор сүрәт яисә сын ясаганда аның каршында күчергеч булып торучы кеше




Натюрморт -Нин.б. әйберләр җыелмасы төшерелгән картина яки рәсем; шул әйберләр үзләре




Нафталин -Техникада, шулай ук йон, мех әйберләрен көядән саклау өчен кулл.тор. бик көчле исле ак кристаллик матдә




Нахак -с.1.Бер нәрсәгә дә нигезләнмәгән, реаль булмаган, дәлилләнмәгән 2.рәв.Нигезсез, хаксыз, урынсыз




Нацизм -Немец фашизмы




Нацист -Нацизм яклы кеше, немец фашистлары партиясе члены




Национализация[ләү] -Предприятие, җир, җитештерү тармаклары кебек нәрсәләрне хосусый милектән дәүләт милкенә әверелдерү




Начальник -1.Җитәкчелек итүче, эш башында торучы кеше; башлык; рәсми җитәкче 2.Фамильяр рәв. милиционерга, тәртип саклаучыга дәшү сүзе




Начар -(НАЧАРАЮ, НАЧАРЛАНУ) (НАЧАРЛЫК) -с.1.Кире сыйфатлары яки үзлекләре булган; куелган таләпләргә туры килми торган, түбән сыйфатлы; түбән бәя бирелә торган; киресе - яхшы. Күңелсез, әйбәт булмаган. Үз эшендә осталыгы булмаган, булдыксыз. Тиешенчә, кирәгенчә түгел 2.Мораль яктан түбән; кире сыйфатлары булган (кеше тур.). Тупас, вульгар (үз-үзен тотыш тур.) 3.Авыр тойгы калдыра торган (кәеф, төш һ.б.). Әдәпсез, әшәке (сүзләр тур.). Уңай булмаган (җавап) 4.Авыруның хәле өметсез булу тур. 5.Сан ягыннан аз [начар түләү] 6.Икеле билгесе (уку бәясе)




Нашатырь -1.Хлорлы аммоний (техникада һәм медицинада кулл.тор. ак кристаллик матдә (NH4Cl) 2.сөйл.Нашатырь спирты




Наян -1.Шук, уенчак, шаян 2.сөйл.Хәйләкәр, мут




Наянлану -(НАЯНЛЫК) -1.Шаяру, шуклану 2.Кылану, хәйләләү




Нәгәр -1.Борынгы төрки һәм монгол дәүләтләрендә хан гвардиясендә хезмәт итүче гаскәри, гвардияче 2.этн.Туйда кияүне саклап, озатып баручы һәм туй мәҗлесе белән җитәкчелек итүче кеше




Нәгъләт - Нәләт -иск.кит.Ләгънәт




Нәгърә -иск.кит.Ачы, каты тавыш; акырыш-бакырыш. НӘГЪРӘ ОРУ -Бик каты ачулану




Нәгызь -иск.Яхшы, гүзәл




Нәҗагай -диал.Аҗаган




Нәҗат -иск.кит.Котылу, исән калу, авырлыктан чыгу




Нәҗес -(НӘҖЕСЛЕК) (НӘҖЕСЛӘНҮ) (НӘҖЕСЛӘҮ) -1.Шакшы, пычрак 2.Ачулану, тиргәү сүзе




Нәзакәт -(НӘЗАКӘТЛЕ) (НӘЗАКӘТЛЕЛЕК) -1.Нәфислек, матурлык (тышкы кыяфәттә, хәрәкәтләрдә) 2.Әдәплелек, нечкәлек (мөгамәләдә һ.б.)




Нәзакәтләнү -Бик әдәпле, нәзакәтле булып китү яки шундый булып кылану




Нәзарәт -1.иск.кит.Күзәтү, карау 2.Идарә, дини идарә [диния нәзарәте]




Нәзафәт -(НӘЗАФӘТЛЕК) -иск.кит.Чисталык, пакьлек, гигиена




Нәзберек -(НӘЗБЕРЕКЛЕК) (НӘЗБЕРЕКЛӘНҮ) -с.Аш-суны бик сайлаучы, талымчан




Нәзер -Үз өстенә үзе алган эш, шартлы вәгъдә. НӘЗЕР ӘЙТҮ (ИТҮ) -Берәр эш башкару алдыннан, ул эш уңышлы барып чыкса, кемгә дә булса берәр нәрсә бирергә яки берәр йөкләмә үтәргә үз күңелеңнән вәгъдә бирү




Нәзер-нияз -Һәртөрле нәзер. (к.: Адарыну)




Нәкъ -кис.1.Вакыт һәм урынны белдергән сүзләрдән алда килеп, төп-төгәл дигән мәгънәне аңлата [нәкъ биш ел дигәндә...] 2.Исем, алмашлык һәм рәвешләр янында килеп, охшатуны тагы да көчәйтә төшә [нәкъ өйдәгечә...]




Нәкыс -кит.Кимлек, җитешмәүчәнлек




Нәкыш -(НӘКЫШЛАУ) -1.Агач, сөяк кебек нәрсәләргә кисеп, уеп, сырлап яки чокып ясалган бизәк, орнамент, ЧЕМӘР 2.Чигү, чигеш




Нәләтләү -Ләгънәт уку




Нәмә - Нәстә -диал.Нәрсә




Нәнә -диал.1.Әби, ата-ананың анасы 2.Әни




Нәнәм -диал.Үзеңнән кечерәкләргә иркәләп дәшү сүзе




Нәни -1.с.Кечкенә 2.и.Кечкенә бала 3.с.диал.Аз [нәни генә калды]




Нәпсе -сөйл. Нәфес -Нәр.б. булдырырга көчле омтылыш; күпне өмет итү, комсызлык. Күңел. НӘФЕС СУЗУ -Өметләнү, кызыгу; аз белән канәгатьләнмәү, күпне өмет итү, комсызлык күрсәтү




Нәрәтә -Талчыбыктан тар озын кәрзин форм. үреп эшләнгән балык тоту коралы




Нәркис - Нәркәс -Хуш исле, ак яки сары чәчәкле, суганчалы декоратив үсемлек; рус.Нарцисс 




Нәрсә -I.1.Нин.б. әйбер, күренеш, процесс һ.б. тур. сорауны белдерә. Эш, хәрәкәт, торышның сәбәбен сораганда кул. 2.Сүзне яңадан кабатлап әйтергә кирәклекне белдергәндә һәм гомуми сорауны аңлатканда сүз-җөмлә булып кулланыла [нәрсә? - диде ул]. II.НӘРСӘ -Әйбер [әз-мәз нәрсә китердем]. Чынбарлык күренеше, факт [гыйбрәтле нәрсәләр сөйләде] 2.Кеше, зат [килене бик зирәк нәрсә икән]. Берәр кеше яки әйбер тур. бик үк яратмыйча, ошатып бетермичә әйткәндә кул. [бер юньсез нәрсә шунда]. Берәр нәрсәне читләтеп атау өчен кул. [теге нәрсәң бармы?]




Нәрсәгә -Эш яки хәлнең сәбәбен ачыкларга телә сораганда кулл




Нәрсәдән -Сәбәпне сорау өчен кулл




Нәрсәдәндер -Эш яки хәлнең сәбәбе билгесез булуны белдерә




Нәрсәдер -Билгесез әйбер яки күренеш




Нәрсә-кара -Һәртөрле әйбер, нәрсә




Нәсел -1.Бер бабадан килә торган кешеләр буыны, ыру 2.Тумышы, чыгышы ягыннан берәр социаль төркемгә караган булуны белдерә [морза нәселеннән] 3.Хайван токымы. НӘСЕЛ АГАЧЫ -Шәҗәрә. НӘСЕЛ АЙГЫРЫ (ҮГЕЗЕ) -Нәселле, яхшы токымнан булган, токымны дәвам итәргә калдырылган айгыр (үгез)




Нәселдәнлек -Организмның төзелешендәге һәм эшчәнлегендәге үзлекләрнең буыннан буынга саклануы һәм күчүе




Нәселле -(НӘСЕЛЛЕЛЕК) -Яхшы токымнан булган. Яхшы нәселдән, гаиләдән булган




Нәсел-нәсәп - Нәсел-ыру -Туганнар, туган-тумача, кардәшләр




Нәсел-нәселдән -Ата-бабадан




Нәсер -Эмоциональлеге, ритмлылыгы белән шигъри сөйләмгә якын торган, кечкенә күләмле һәм лирик-патетик характердагы чәчмә-прозаик әсәр. Проза




Нәсихәт -(НӘСИХӘТЛӘҮ) -Үгет, яхшы киңәш; акыл бирү, яхшылыкка өндәү, вәгазьләү




Нәтиҗә -1.Нин.б. эш, күренешнең яки нәр.б. үсешенең соңгы йомгагы, күрсәткече. Берәр нәрсәнең азагы, соңы 2.Файда




Нәтиҗәдә - Нәтиҗәсендә -Шуның аркасында, шул сәбәпле, шуңа күрә




Нәтиҗәләнү -Тәмамлану, бетү




Нәтиҗәле -Нәтиҗәсе уңышлы булган, нәтиҗә белән бетә торган




Нәтиҗәлелек -Нәтиҗәле булу




Нәүбәт -Чират




Нәүбәтләшү -Чиратлашу




Нәүбәттәге -Чираттагы




Нәүмиз -(НӘҮМИЗЛЕК) -кит.Күңелсез, боек. НӘҮМИЗ БУЛУ - Нәүмизләнү -Күңелсез булу, күңелсезләнү, күңелсезлеккә бирелү




Нәүрәп -диал.Баз




Нәүрүз -Иске Иран календаре буенча яңа ел башы көне (язгы көн-төн тигезлеге көне, 21 март). Яз, язгы яңарыш бәйрәме. НӘҮРҮЗ ГӨЛЕ -Ботакланмыйча үсә, түгәрәк яфрак яра, зәңгәрсу-ал чәчәк ата торган бүлмә гөле; рус.Примула




Нәфел -дини.1.Бүләк 2.Тиешле булганнан артыгын эшләү [нәфел намазы, нәфел корбаны, нәфел уразасы]. НӘФЕЛ ӘЙТҮ -Берәр эшнең уңышлы чыгуын теләгәндә корбан чалырга, намаз укырга, ураза тотарга сүз бирү




Нәфис -(НӘФИСЛЕК) (НӘФИСЛӘНҮ) (НӘФИСЛӘҮ) -1.Гүзәл, матур: сылу. Формасы, күләме ягыннан җыйнак, килешле [нәфис кул]. Матур, юка һәм затлы (тукыма һ.б.). Тотып карауга йомшак [нәфис мамык]. Нәзакәтле, матур (хәрәкәтләр, үз-үзеңне тоту тур.). Матур, ягымлы, аһәңле (тавыш тур.) 2.Сәнгатьчә эшләнгән, сәнгать өлкәсенә караган: чынбарлыкны образлар белән чагылдыра торган [нәфис фильм]




Нәфрәт -(НӘФРӘТЛЕ) (НӘФРӘТЛӘНҮ) -Иң көчле дошманлык, күралмау хисе




Нәхү -иск.Синтаксис




Нәшер итү -Матбугатта бастырып чыгару




Нәшир -иск.1.Нәшрият хуҗасы 2.Нәшрият




Нәшрият -Матбугат әсәрләрен чыгару эше белән шөгыльләнүче оешма




Нәшриятче -Нәшриятта эшләүче, Нәшрият хезмәткәре




Небоскреб -Бик биек, бик куп катлы йорт




Невралгия -Нерв һәм аның тышчасының ялкынсынуы яки зарарлануы аркасында барлыкка килгән һәм хәрәкәт вакытында үзен сиздерә торган авырту




Неврастеник -Неврастения белән авыручы




Неврастения -Нерв системасының бик нык какшавы (кеше тиз арый, ярсып китә, башы авырта һ.б.)




Неврит -Нерв ялкынсынуы һәм аның төрле сәбәптән көчәеп китүе




Невроз -Үзәк нерв системасының какшавы аркасында килеп чыккан авыру (эчке органнар функциясе кими, матдәләр алмашу бозыла һ.б.)




Невролог -Неврология белгече - врач




Неврология -Нерв системасының төзелеше һәм эшчәнлеге тур. фән




Невропатолог -Невропатология белгече - врач




Невропатология -Нерв системасы авыруларын өйрәнә торган фән




Негатив -Пыяла яки пленкага төшерелгән кире (ак урынына кара булып төшкән) рәсем




Негоциант -Күпләп сәүдә итүче, коммерсант




Негр -Тропик Африканың кара тәнле төп халкы, негроидлар расасы вәкиле




Негроид расасы -Кешелекнең төп расаларыннан берсе булган бөдрә чәчле, кара кучкыл тәнле, киң ямьшек борынлы халык




Недоимка -Налогның вакытында түләнми калган өлеше




Нейлон -Ясалма сүснең бер төре һәм шуннан эшләнгән тукыма




Нейрон -Нерв күзәнәге




Нейрохирург -Нейрохирургия белгече - врач




Нейрохирургия -Хирургиянең нерв системасы авыруларын дәвалау белән шөгыльләнә торган тармагы




Нейтрализация - Нейтральләшү -Нейтраль хәлгә килү




Нейтралитет -Халыкара хокукта: сугыш вакытында берәр дәүләтнең сугышка катнашмыйча, сугышучы дәүләтләргә карата битараф позициядә булу хәле; битарафлык




Нейтраль -с.1.Сугышучы дәүләтләргә карата нейтралитет, битарафлык саклаган 2.Сугышучы якларның берсенә дә карамаган 3.Көрәш, бәхәс һ.б.ш. булганда бер якка да катнашмаучы, бер якны да якламаучы




Нейтральлек -Нейтраль булу хәле; битарафлык




Нейтрино -Атом-төш реакцияләре вакытында барлыкка килә торган, массасы бик кечкенә, матдә аша үтүчәнлеге бик зур булган кисәкчә




Нейтрон -Атом төше составында электр корылмасы булмаган кисәкчә




Некроз -Тән яки берәр орган тукымасының үлүе




Некролог -Үлгән кешенең тормышы һәм эшчәнлеге турында язылган мәкалә




Некрополь -1.Борынгы Көнчыгыш илләрендәге каберлек; зират 2.Бөек кешеләр күмелгән каберлек




Нектар -Үсемлекләр бүлеп чыгара торган татлы, баллы сыекча, чәчәк балы




Нельма -Сөләйман балыклар семь. төньяк елгаларда һәм диңгезләрдә яши торган кыйммәтле балык




Немец -Германиянең төп халкы һәм шуның бер кешесе




Ненец -Россиянең Ненец, Ямал-ненец, Таймыр милли округларында яшәүче төп халык һәм шуның бер кешесе




Неоген -Кайнозон эрасындагы өченчел чорның икенче яртысы




Неоглобализм -Бөек державаның дөнья өстеннән хакимлеккә омтылуы




Неоколониализм -Колониализм политикасын яңа шартларга яраштырып тагы да алып бару политикасы




Неолит -Кешелек тарихында яңа таш дәвере




Неологизм -Телдә яңа барлыкка килгән сүз яки сүз тезмәсе




Неон -Һава составына керә торган иссез һәм төссез инерт газ, химик элемент (Ne, ат.масс.20; -248.7 град.эри)




Неофит -Нинди.б. дингә яисә нинди.б. өйрәтмәне яклауга яңа күчкән кеше




Неп-нечкә - Нәп-нәзек -арт.дәр.Нечкә




Нерв - Нервы -сөйл.) 1.Кеше һәм хайван организмында ярсытуны перифериядән баш һәм арка миенә яки киресенчә тапшыра торган махсус җепселләр 2.Шул җепселләр системасының кешенең гомуми эшчәнлегенә, үз-үзен тотышына тәэсир итә торган хәле [нервлары какшаган]. НЕРВЫДА УЙНАУ -Кем.б. ачуын китереп, озак вакыт ошамаган нәрсә эшләү, кәефенә тию




Нервлану -Нервлар киеренке хәлдә булу




Нервлы -1.Тиз ярсып, кызып китүчән 2.Борчулы, ыгы-зыгылы; дулкынландыра, борчылдыра торган (эш, тормыш һ.б. тур.)




Нергә -диал.этн.Бирнәгә каршы кызга бирелә торган бүләк




Нерпа -Тюленьнәр семь. ишкәк аяклы имезүче хайван




Несессер -Тегү кирәк-яраклары, туалет әйберләре һ.б. сала торган шкатулка, футляр, савыт




Нетто -иск.Алыкман -Товарның савыттан һәм төрелгән нәрсәсеннән башка гына саф авырлыгы




Нефрит -I.Яшькелт яки сөт төсендәге ак минерал (колонналар, бизәкләр һ.б.ш. ясаганда файд.). II.НЕФРИТ -Бөерләр ялкынсыну авыруы




Нефтебаза -Нефтьтән алынган ягулык һәм майлар белән тәэмин итә торган база




Нефть -Җир астыннан табыла торган, үзенә хас исле, карасу май сыман сыекча




Нефтьче -Нефть индустриясе эшчесе




Нечкә - Нәзек -с.1.Аркылы кисеме бик кечкенә булган; киресе - юан 2.Югары (тавыш тур.) 3.Катлаулы, бик зур осталыкны, бик вак детальләргә кадәр игътибар биреп эшләүне таләп итә торган. Җаваплылык таләп итә торган, четерекле 4.Тирәнгә яшерелгән, бик кыенлык белән генә сизелә торган [табигатьнең нечкә серләре] 5.Исе, тәме нәфис булган [нечкә хуш ис] 6.Нәзакәтле (тәрбия, үзеңне тоту, сөйләшү һ.б.ш. тур.)[нечкә бер зәвык белән] 7.Үтә оста, үтә тапкыр; үткен, сизелер-сизелмәс яшерен мәгънәсе булган [нечкә ирония] 8.Саклык белән, әдәп, игътибар белән эш итүне таләп итә торган [үтә нечкә эш] 9.Сизгер, йомшак (характер тур.) [нечкә күңел]




Нечкәләү -1.Җентекләп уйлау, нәр.б. һәр ягын, барлык ваклыкларын исәпкә алу, төптән уйлау 2.Берәр нәрсәне җиренә җиткерү, кагыйдәсенә китереп эшләү 3.Төпченү, җентекләү




Нечкәлек -1.Нечкә булу сыйфаты 2.Бик кечкенә ваклыклар, детальләр. НЕЧКӘЛЕК БИЛГЕСЕ -(ь)




Нечкәрү -(НЕЧКӘРТҮ) - Нәзегәю -1.Нечкәгә әйләнү 2.Югарырак тонга күчү (тавыш тур.) 3.Тәэсирләнү, хискә бирелә, шәфкатьләнү (күңел һ.б. тур.)




Ни -I.1.Нәрсә. Гомумән берәр әйберне, нәрсәне дә булса белдерә [ни башына ни кунган] 2.Риторик сорауларда һәм өндәүләрдә нәр.б. бөтенләй булмавына ишарә итә [ни гаебе бар?] 3.Нәр.б. кимсетүле мөнәсәбәт белдерә [алманың ни туклыгы] 4.Риторик сорауларда һәм өндәүләрдә соклану һ.б.ш. аңлата [сәләмәт булсаң, ни бәхет!] 5.[оясында ни булса, очкынында шул булыр] 6.Исемнәргә ялганып, парлы сүзләр ясый һәм мәгънәгә җыймалык төсмере өсти [өстәле-ние белән]. II.НИ -"Никадәр" мәгънәсендә килеп, мәгънәне тагы да көчәйтә төшә [ни тырышуга карамастан...] 2.Эш һәм хәлнең булуына каршы килүне, ризалашмауны аңлата [өзелде ди, өзелми ни][син аңлаткач, белмичә ни]. Ис китмәүне, ансат ризалашуны аңлата [егылса ни] 3.Тиңдәш кисәкләр арасында кабатланып килеп, кире кагуны белдерә [ни хат, ни хәбәр]




Нибары -Саннар янында килеп, шул саннан артык булмауны аңлата [нибары кырык тиен калды]




Нивелир -Нивелирлау эшендә кулл.тор. геодезик инструмент




Нивелирлау -Җир өстендә нин.б. ноктаның (яки нокталарның) берәр билгеләнгән нокта белән яки диңгез өсте тигезлеге белән чагыштырмача биеклеген билгеләү




Нивх -Амур елгасының түбән агымында һәм Сахалин утравында яшәүче халык атамасы һәм шуның бер кешесе




Нигә -1.Нинди максат белән. ни сәбәпле, ни өчен, ник 2.Сорау җөмлә башында килеп, сорауны көчәйтү өчен кул. [нигә, начар буламыни?]. НИГӘ ШУНДА -Иярчен кире җөмләне баш җөмләгә теркәү өчен кул. [нигә шунда җир убылмый,...]




Нигәдер -Ниндидер билгесез сәбәп белән




Нигез -1.Корылачак, урнаштырылачак нәрсәнең терәге булып хезмәт иткән корылма, аскы өлеш. Йортның тышкы стенасы буена, җылыту өчен гадәттә туфрактан салынган биек булмаган өем 2.Төп йорт, ата-баба йорты; туган-үскән, гомер иткән йорт 3.күч.Нәрсәнең дә булса барлыкка килүе өчен матди база, мая. Нәр.б. төп асылын тәшкил итә торган чыганак. Башлангыч, җирлек 4.Нин.б. фәннең башлангычы, төп положение [Дарвинизм нигезләре] 5.Нәр.б асылы 6.Үз-үзеңне тотышны, тәртипне аңлата, аклый торган сәбәп, дәлил, аргумент [борчылырга нигез юк] 7.Мөмкинлек, хокук, хак 8.Тукымадагы буй җепләр 9.Геометрик фигураның биеклегенә перпендикуляр як, кыр 10.Тозның кислоталар белән тәэсир итешүе аркасында барлыкка килгән кушылма (мәс. Ca(OH)2) 11.Сүзнең төп лексик мәгънәне белдергән һәм тамырдан башка ясагыч кушымчаны да үз эченә алган өлеше




Нигездә -кер.сүз.Гомумән алганда, асылда, төбендә




Нигездән -Бөтенләй, тулысынча




Нигезендә -Берәр нәрсәгә нигезләнеп, таянып




Нигезләү -(НИГЕЗЛӘНҮ) -1.Нигез салу, башлап җибәрү 2.Ышандырырлык, җитди дәлилләр белән исбатлау, дәлилләү 3.Берәр нәрсәгә таянып эш итү, шуннан файдалану, берәр нәрсәне чыганак итү [чын халык теленә нигезләп язылган]




Нигезле -(НИГЕЗЛЕЛЕК) (НИГЕЗСЕЗ) (НИГЕЗСЕЗЛЕК) -1.Нигезе булган 2.Төпле, тирән эчтәлекле (белем, фикер һ.б. тур.) 3.Җитәрлек дәлилләре, сәбәпләре булган; нигезләнгән, ышандырырлык 4.Чынбарлыкка туры килә торган, дөрес 5.Урынлы




Нигилизм -1.XIX гас. 60нчы елларында рус иҗтимагый фикере тарихында дворян җәмгыяте нигезләрен, аның культурасын, традицияләрен кире каккан юнәлеш 2.күч.Барлык нәрсәне кире кагу, һәркем тарафыннан кабул ителгән нормаларны танымау




Нигилист -1.Нигилизм тарафдары 2.Барлык нәрсәне кире кагучы, кабул ителгән нормаларны танымаучы кеше




Нигилистик -с.Нигилизмга хас булган




Нигъмәт -иск.Ашамлык, ризык




Нида -иск.1.Өндәү, чакыру тавышы 2.Зар, ыңгырашу тавышы




Нидән -Ни сәбәпле, ни сәбәптән, ни аркасында, нинди вакыйга уңае белән




Нидәндер -Нин.б. сәбәптән, билгесез сәбәптән




Нидер -Билгесез бер нәрсә, күренеш, әйбер




Нидерланд -Голландиянең төп халкы, голландлылар




Низаг -(НИЗАГЛАШУ) (НИЗАГЛЫ) (НИЗАГЛЫЛЫК) -Ызгыш, талаш, гауга




Низам -иск.Тәртип. Устав




Низамнамә -иск.Берәр мәсьәләгә карата язылган закон, кагыйдәләр җыелмасы; Устав




Ник -1.Ни өчен, нинди максат белән, нигә 2.Тойгылы җөмләләрдә...эшнең яки хәлнең бөтенләй үтәлмәвен, булмавын белдерә [ник бер җирдә ут булсын!]




Никадәр - Никадәрле - Нихәтле - Ничаклы -1.Әйберләрнең саны, микъдары тур. сорауны белдерә; күпме 2.Гадәттә тойгылы җөмлә составында килеп, берәр нәрсәнең бик күп булуын белдерә. "Әллә", "менә" "әнә" сүзләре янында шул ук мәгънәне белдерә, ләкин мәгънәсе тагы да көчәя [әллә никадәр кеше, әнә никадәр көч] 3.Җөмлә кисәкләрен бәйләүче функциядә кул. [никадәр дуслар күп булса, шулкадәр яхшы]




Никах -1.Өйләнешүне, гаилә төзүне шәригатьчә, махсус дога укытып беркетү йоласы. Кем.б. хатыны (ире) булу хәле 2.Ир белән хатынның рәсмиләштерелгән гаилә берлеге. НИКАХ УКУ -Никах йоласын башкарганда махсус дога укып, никахны шәригатьчә раслату




Никахлану - Никахлашу -Өйләнү




Никель -Көмеш сыман ак төстәге, бик ялтыравыклы, авыр эри торган металл (Ni, ат.масс.58.7; 1453 град.эри)




Никотин -Тәмәкедә була торган наркотик матдә




Никрут -иск.сөйл.Рекрут




Никтер -Билгесез сәбәп аркасында




Нилектән -Ни өчен, ни сәбәптән, ни сәбәпле




Нимфа -Хатын-кыз рәвешендәге алла, алиһә (табигатьнең төрле көчләрен гәүдәләндерә)




Нинди -1.Кемнең яки нәр.б. үзенчәлеге, сыйфаты тур. сораганда кулланыла 2.Риторик сорау һәм өндәүләрдә нәр.б. тулысынча кире кагуны аңлата [нинди апа булсын ул сиңа?]. Кире җөмлә составында килеп, "теләсә кем", "һәркем" дигәнне аңлата [нинди йөрәк күреп сөенмәс!] 3.Кире кагу мәгънәсендә кулланыла [нинди борчу ди ул!]. НИНДИ ДӘ БУЛСА - Берәр төрле




Ниндидер -Берәр нәрсәнең үзлеген ачык билгели алмаганда, билгесез булганда кулланыла




Ниппель -Торбаны, шлангны һ.б. герметик тоташтыра торган көпшә форм. деталь




Нирвана -и. Буддизмда һ.б. кайбер диннәрдә: Тормыш-көнкүреш гаменнән аерылган хәлдә рәхәт чигү




Ниргә -1.Бүрәнәдән салынган корылмаларда озынчык формасын тәшкил иткән һәрбер горизонталь рәт 2.Нигез, фундамент




Нисбәт -Кемнәр яки нәрсәләр арасындагы бәйләнеш, мөнәсәбәт




Нисбәтән -иск.Кемгә яки нәр.б. бәйләнешле рәвештә, берәр нәрсә белән чагыштырганда




Ниткән -Нинди(1,2)




Нитрат -Азот кислотасы тозы. НИТРАТ КИСЛОТАСЫ -Азот кислотасы (HNO3)




Нитроглицерин -Азот кислотасы белән глицерин кушылмасыннан торган май сыманрак сыек матдә




Нитрон -Йонны алмаштыра торган ясалма җепсел




Нитроэмаль -Автомашиналар буяу өчен кулл.тор. буяу




Нитү -1.Нин.б. эш башкаруны белдерә [ни белән ниткән идем, нитте дә китте] 2.Парлы сүзләр составында килеп, гомумиләштерү, абстрактлаштыру төсмере өсти [уйлап-нитеп тормадым]




Нифак -иск.кит.Тыштан яхшы булып күренгән әшәкелек; икейөзлелек, күз буяучылык




Нихәл -Хәл-әхвәл һәм иcәнлекне белергә теләп сораганда кулланыла




Ниһаясез - Ниһаятьсез -иск.Иксез-чиксез, бик күп, очсыз-кырыйсыз




Ниһаять -1.Нәр.б. очы, чиге, кырые, азагы [ниһаяте булмаган бер эш] 2.кер.сүз.Ахыр чиктә. Тагын, шуның өстенә 3.Чиктән тыш, көчле, зур [Ниһаять дәрәҗәлә эч поша]




Ничә - Ничәү -1.Нәр.б. санын, санча зурлыгын сораганда кулланыла 2.Берничә, бик күп [ничә еллар бу бинада...]




Ничәләп -Чама белән күпме булуын сораганда кулланыла




Ничәле -Берәр нәрсәнең нинди номерлы булын, үлчәмен сораганда кулланыла




Ничәмә-ничә -Бик күп, әллә ничә




Ничәнче -Нәр.б. санау тәртибендә нинди урында торуын сораганда кулланыла




Ничәсе -Ай яки атнаның кайсы көне булуын сораганда кулланыла




Ничек -1.Эш яки хәлнең ни рәвешле булуын сораганда кулланыла 2.Нинди [кәеф ничек, эш шундый]. НИЧЕК КИРӘК АЛАЙ -1)Көч-хәл белән 2)Аннан-моннан




Нишан -иск.кит.1.Билге, тамга, эз, галәмәт 2.Егет белән кызның бер-берсенә биргән вәгъдә бүләкләре 3.Бүләк, орден




Нишләү -(НИШЛӘТҮ) -1.Эш-хәлне ачыкларга теләп сораганда кулланыла. Ни өчен, ни сәбәпле 2.Нәр.б. эшләү, эш башкару [нишләгәнен карап торалар]




Ният -1.Берәр нәрсә эшләр өчен алдан корылган уй-план; теләк 2.Доганың алдында килә торган багышлау сүзе




Ниятләү -1 Ниятләнү -Берәр эш эшләргә, үтәргә дип уйлау, исәп итү, план кору 2.Намазны багышлау




Новатор -(НОВАТОРЛЫК) -Берәр өлкәдә яңа идеяләр, принциплар, ысуллар уйлап чыгаручы һәм аларны тормышка ашыручы




Новелла -Кыска повесть, зур булмаган хикәя




Новокаин -Авыртуны тоймаслык итү һәм дәвалау өчен кулл.тор. медицина препараты




Ногыт -Эре озынча орлык (борчак) бирә торган кузаклы бакча үсемлеге; Ногыт борчагы. НОГЫТ ЧЫБЫГЫ -Вак, йомшак борчакка охшаган җимешле, тау битләрендә, чиялектә үсә торган куак; рус.Бобовник




Нокаут -Бокста боксчы егылгач, ун секунд үткәнче аягына басып көрәшне дәвам иттерә алмау хәле һәм җиңелгән дип саналуы




Нокдаун -Бокста боксчы егылгач, ун секунд үткәнче торып көрәшне дәвам иттерә алу хәле




Нокта -1.Очлы нәрсә белән кагылудан калган эз, кечкенә генә түгәрәк төртке. күч.Күренер-күренмәс бик кечкенә нәрсә 2.Җөмләләрне бер-берсеннән аеру өчен һәм кыскартылган сүзләрдән соң куела торган тыныш билгесе (.) 3.Алгебрада, нота язуында, телеграф кодында, географик картада һәм планда шартлы билгеләү өчен кулл.тор. график тамга (.) 4.Геометрия, механика, физикада үлчәме булмаган урын, сызык кисеменең чиге 6.Пространстводагы яки нәр.б. өстендәге бер урын. Берәр нәрсәнең, күренешнең чиге, хәлиткеч моменты [эш ноктасына җитмәгән][кайнау ноктасы]. Дәрәҗә, чик [иң кызу ноктага җитү] 6.Берәр төрле системада нәр.б. куелган урын [сәүдә ноктасы, радио ноктасы]. НОКТАЛЫ ӨТЕР -(;)




Ноктюрн -Зур булмаган лирик музыкаль әсәр




Ноль - Нуль -1.Зурлыкның булмавын белдерә торган 0 санының билгесе. Теләсә нинди санның уң ягына куелып, аның ун тапкыр зураюын белдерә 2.Төрле үлчәү шкалаларында башлангыч нокта [ноль градус, нольдән түбән температура] 3.күч.Җәмгыятьтә бернинди урын алып тормаган яки бернинди әһәмияте булмаган кеше тур. НОЛЬ-НОЛЬ -1)Төгәл сәгатьне белдерә: бер минут та соң яки алдан түгел 2)Спортта бер якның да җиңмәве белән беткән уенның нәтиҗәсе




Номенклатура -1.Нин.б. белгечлек, техника, җитештерү һ.б.ш. өлкәләрдә кулл.тор. атамалар җыелмасы, терминнар исемлеге 2.Кадрлары югары партия, совет, профсоюз оешмалары тарафыннан билгеләнә торган эш урыннары исемлеге




Номенклатурачы -Эш урынына югары инстанцияләр тарафыннан персональ рәвештә билгеләнә яки раслана торган кеше




Номер -1.Тиңдәш (бер иш) әйберләр рәтенең тәртип саны 2.Нин.б. цифр язылган планка, ярлык, теркәүне белдерә торган документ һ.б. 3.Сан [гәзит номеры] 4.Кунакханәдә, мунчада һ.б. аерым бүлмә. иск.Кунакханә 5.Концерт, кичә һ.б.ш.ның аерым башкарыла торган бер өлеше 6.күч.сөйл.Берәр көтелмәгән хәл, вакыйга тур.




Номинал -Кыйммәтле кәгазь, кәгазь акча һәм товарларның өстенә язып куела торган хакы




Номиналь -с.1.Берәр нәрсәнең өстендә акча бәясе белән күрсәтелгән, акча бәясе белән билгеләнгән 2.Исеме генә булып, чынлыкта булмаган; ялган [номиналь җитәкче]




Номинант -кит.Конкурсның теге яки бу номинациясе буенча премия, бүләк алуга дәгъва итүче




Номинатив -с.лингв.Атау, исемләү өчен хезмәт итә торган [сүзнең номинатив функциясе]




Номинация -кит.1.Исемләү, атама бирү 2.Конкурс өчен билгеләнгән ярыш төре [бүләкләр ун номинация буенча биреләчәк]




Номограмма -Төрле исәпләүләрдә кулл.тор. геометрик зурлыклар графигы




Нонпарель -Кегле 6 пункт булган басма шрифт




Нонсенс -кит. Тулы мәгънәсезлек




Ноосфера -Биосфераның кешеләр эшчәнлеге нәтиҗәсендә барлыкка килгән торышы




Норд -1.Төньяк, төньяк юнәлеше 2.Төньяк-көнбатыштан исә торган җил




Норд-ост -1.Төньяк-көнчыгыш, шул юнәлеш 2.Шуннан исә торган җил




Норма -1.Нәр.б. гадәттәге, гомуми кабул ителгән, мәҗбүри булган тәртибе, торышы 2.Берәр нәрсәнең булырга тиешле үлчәме, күләме [явым-төшем нормасы]




Нормалау -Берәр нәрсәнең нормасын билгеләү




Нормалашу -(НОРМАЛАШТЫРУ, НОРМАЛЬЛӘШТЕРҮ) -Нормага салыну, нормага китерелү




Нормаль -с.1.Нормага туры килә торган; тиешенчә, гадәттәге, табигый 2.Психик яктан сәләмәт




Норман -VIII-XI гас. Европа илләренә талау һәм басып алу максаты белән походлар ясаган төньяк герман кабиләләренең гомум исеме




Норматив -I.и.Берәр төрле эш башкару өчен билгеләнгән нормалар күрсәткече. II.НОРМАТИВ -с.Нормага туры китереп куелган, норма буенча билгеләнгән 2.Нәр.б. нормасын, кагыйдәләрен билгеле торган [норматив грамматика]




Нормировщик -Нормалаштыручы, нормалар билгеләүче




Носилка -Авыр әйберләрне яки кешеләрне урыннан урынга күчереп йөртү өчен кулл.тор. җайланма (гадәттә такта җәелгән яки тукыма тарттырылган ике параллель таяктан тора




Носильщик -Вокзал, пристаньнәрдә багаж ташучы кеше




Нота -I.1.Музыкаль авазны күрсәтү өчен шартлы график билге 2.Музыка һәм җырда - аваз үзе 3.Шартлы график билгеләр белән язылган музыкаль әсәр тексты; шундый тексттан торган дәфтәр, китап һ.б. 4.күч.Нин.б. тойгыны, хисне белдерә яисә мөнәсәбәт күрсәтә торган тон, сөйләү интонациясе [тавышында үпкә нотасы бар иде]. II.НОТА -Бер ил хөкүмәтенең икенче ил хөкүмәтенә язма рәв. җибәргән рәсми дипломатик мөрәҗәгате




Нотабена - Нотабене -Тексттагы берәр фикергә укучының игътибарын ныграк юнәлтү өчен китапның яки документның читенә куела торган NB билгесе




Нотариаль -с.Юридик актларны раслауга, документлардагы һәм копияләрдәге имзаларның дөреслеген таныклауга бәйләнешле. Нотариуста таныкланган




Нотариус -Актларны, килешү кәгазьләрен, документларның копияләрен һ.б. рәсми таныклап торучы хезмәткәр




Нотификация -Нин.б. дәүләткә, дипломатик ведомствога һ.б. нота белән берәр нәрсә белдерү, берәр нәрсә турында хәбәр итү




Нотык -Чыгыш, доклад, речь




Ноябрь -иск.КЕРӘҮ -и.Елның унберенче ае




Нөктә -Кемгә дә булса күңелдәге үпкә, кер; хәтер калу




Нөсхә -Берничә данәле кәгазьнең, язманың бер данәсе [төп нөсхәдән ике күчермә ясатып алу]




Ну -сөйл.1.Нәр.б. эшли башларга өндәүне, белдерә [ну, әйдә] 2.Ис китү, гаҗәпләнү яки ризасызлык, ирония хисләрен белдерә [ну, егет икәнсең] 3.Сорау җөмлә башында килеп, киләчәктә нишләячәк тур. сорауны белдерә [ну, хәзер нишлисең инде?] 7.Йомгак яки кереш ясауны белдерә [ну, ярый,..]




Нувориш -Социаль кыенлыклардан яисә башкалар өстенә килгән бәлә-казалардан баеган кеше




Нугай -1.Төньяк Кавказда, Ставрополь краенда, Дагстанда яши торган төрки халык һәм шуның бер кешесе 2.Татар. НУГАЙ КАМЧЫСЫ -диал.Шайтан таягы




Нудизм -Шәрә тән культын алга сөрү




Нудист -Нудизм тарафдары




Нужа -1.Яшәү өчен иң кирәкле булган нәрсәләрнең җитешмәве, юк дәрәҗәдә булуы, мохтаҗлык, ярлылык 2.Мәшәкать, авырлык, кыен хәл




Нуклеин -НУКЛЕИН КИСЛОТАСЫ -Күзәнәк төшендә була торган, үзендә нәсел сыйфатларын саклый торган матдә, полимер




Нуклеотид -Нуклеин кислотасын тәшкил итә торган мономер матдәләрнең берсе




Нукта -Авызлыксыз йөгән (ат, бозау һ.б.ш. бәйләп, арканлап кую өчен)




Нукталау -Нукта кидерү




Нумератор -1.Тәртип номеры суга торган аппарат 2.Электр кыңгыравында кайда басып шалтыратырга кирәклекне күрсәтә торган җайланма, прибор




Нумерация -(НУМЕРАЦИЯЛӘҮ)




Нумизмат -Нумизматика белгече. Нумизматика белән шөгыльләнүче (мавыгучы)




Нумизматик -с.Нумизматикага караган




Нумизматика -1.Борынгы тәңкәләрне һәм медальләрне өйрәнә торган фән 2.Борынгы акча тәңкәләрен һәм медальләрен җыю, коллекцияләү




Нур -(НУРЛЫ) (НУРЛЫЛЫК) (НУРСЫЗ) -1.Яктылык чыганагыннан сузылган яки ялтырап торган әйбердән чагылган яктылык сызыгы. күч.Берәр нәрсәнең тиз арада, көтелмәгәндә күренеп китүе, чаткысы [өмет нуры] 2.күч.Ачыклык, ягымлылык, җылылык (күздә, йөздә) 3.Кисәкчекләр яки электромагнит дулкыннар агымы




Нурани -с.иск.кит.Нурлы, якты, ялтыравыклы. рәв.Нур белән яктыртып




Нурлану -(НУРЛАНДЫРУ) (НУРЛАУ) (НУРСЫЗЛАНУ) -1.Нур чыгару, нур чәчү, яктырту 2.Нурларны үзенә йоту, нурларга туену 3.Җанлану, ягымлылану, яктыру (күз, йөз)




Нурланыш -Нурлы энергия чыгу, таралу




Нут -Кузаклылар семь. үсемлек (орлыгын ашамлык һәм мал азыгы итеп файд.)




Нутрия -Кимерүчеләр отр. көрән төстәге кыйммәтле мех бирә торган җир-су җәнлеге




Нух -дини.Туфан калку чорында яшәгән пәйгамбәр. НУХ ЗАМАНЫННАН -Бик күптәннән, борынгы заманнан. НУХ КАРГАСЫ -Ялган белешмә бирүче кеше




Ныгу -1.Чыдамга, ныкка әйләнү, чыныгу 2.Савыгу, яңадан көч-хәл керү. Көчле-хәлле булып үсеп җитү. 3.Тагы да куәтләнү, көчәю. үзгәрмәс булып, нык булып урнашу. Катгый фикер туу




Ныгытма -1.Оборона корылмасы; оборона корылмалары булган урын 2.Нәр.б. ныгытып, беркетеп кую өчен булган җайланма [чаңгы н.лары]




Ныгыту -1.Нәр.б. кадаклап, кысып бәйләп, беркетеп кую 2.Яңадан көч туплау, чыныктыру. Тагы да үстерү, яхшырту, зурайту 3.Ныклы карарга килү 4.Ирешелгән нәрсәне үзгәрмәслек хәлгә китерү, тотрыклы итү 5.Бик нык кисәтү, кат-кат аңлатып әйтү [ныгытып әйт]




Нык -(НЫКЛЫК) -с.1.Өзүе, ватуы, сындыруы һ.б. кыен булган, таза эшләнгән 2.Көчле, сау, чыдам. Көчле, яңгыравыклы (тавыш тур.) 3.күч.Рухи яктан көчле, түземле, какшамас 4. Ныклы -Ышанычлы, таянырга мөмкин булган, җитди, төпле 5.Бик көчле дәрәҗәгә җиткән, каты (җил, салкын тур.) 6.Бай таза, зур мөмкинлекләре булган [нык хуҗалык] 7.Эш яки хәлнең бик каты, көчле, төпле, ныклы булын күрсәтә [тагы да ныграк каушау]




Ныклап -Нык итеп, җитди рәвештә, чынлап




Ньютон -Көч берәмлеге: 1 кг массага 1 м:сек2 тизләнеш бирә торган көчкә тигез




Нэпман -Нэп (яңа экономик политика) чорындагы хосусый эшмәкәр




Нюанс -Берәр нәрсәнең бик нечкә аерымлыклары, үзлекләре, төсмерләре




Няня -сөйл.Больницада санитарка