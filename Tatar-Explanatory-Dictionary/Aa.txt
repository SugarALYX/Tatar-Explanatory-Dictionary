А -ы.1.Нәрсәнедер хәтерләүне, кинәт булган бер хәлгә гаҗәпләнүне белдерә. Кемне дә булса очратканда таныганлыкны белдерә [А! Габдулла агай!]. Кемне яки нәр.б. күргәндә шатлык, канәгатьлек хисен белдерә [А, килдегез, яхшы, бик яхшы] 2.Нәфрәтләнүне яки кеше кайгысына сөенүне белдерә [А, үз кылычың төшәр башыңа!] 3.Өметсезлекне, кайгыдан сыкрануны, үкенүне белдерә [А, нигә килми бу үлем] 4.Үкенү катыш кыюлык, батырлык, тәвәккәллекне белдерә [А, юк, беркем ала алмас]




Аай - Аъай -ы.Пычрак нәрсәдән яки әшәке истән җирәнгәндә чырай сытып әйтелә {күбрәк балалар телендә}. ААЙ (АЪАЙ) итү -"Олы йомышны" үтәү {балалар телендә}




Аба - Абау -ы.Нинди интонация белән әйтелүенә карап, соклану, курку, гаҗәпләнү, җирәнү һ.б.ш. хисләрне белдерә [Абау матур! Күз тимәсен!] 




Абага -Абагасыманнар классына керә торган, споралы берничә төр үсемлекнең уртак атамасы; гадәттә агулы булалар, дымлы һәм күләгәле урыннарда үсәләр. АБАГА ЧӘЧӘК АТКАНДА -Беркайчан да булмас дигәнне белдерә




Абагасыманнар -Югары төзелешле споралы үлән һәм агач үсемлекләр классы (абага, плаун, наратбаш һ.б. керә)




Абажур -Яктылык күзне чагылдырмасын һәм тиешле урынга гына төшсен өчен лампага куела торган җайланма, япкыч, калпак




Абай булу -Сак (сизгер) булу, сак тору, сак эш итү [син анда абайрак бул, малай]




Абайлау -1/ Аңышу -Сизү, сизенү, чамалау. Уйлау, чамалау. Искәрү 2.Күреп булу, ачык күрү 3.рәв.АБАЙЛАП -р.Җайлап, уңайлап, сак кына




Абайлы -с.Сак, сизгер




Абайсыз -с.Саксыз, сизгерлексез, ваемсыз




Абалану -сир.Кабалану, ашыгу [ул юлның күп өлешен абаланып кайтканда...]




Абалау -Бер алга, бер артка төшеп юл бирмичә тору (эт тур.) [курыкканны эт абалый]




Аббат -1.Католикларда: ирләр монастыре башлыгы 2.Франциядә: католиклар рухание




Аббатлык -1.Аббат вазифасы 2.Аббат биләмәсе




Аббревиатура -кит.Кыскартылган кушма сүз (мәс. колхоз, райком). Берничә сүзнең хәреф кыскартмасы [СССР, АКШ, КДУ]




Аберрацион -с.Аберрациягә бәйләнешле/ Аберрация -1.Оптик приборлар аша алына торган сүрәтнең тиешенчә ачык булмавы, бозылып күренүе 2.Җирнең Кояш тирәли әйләнүе тәэсирендә йолдызларның күк йөзендә урыннан авышкан булып күренүе




Абзый -1/ Абза -и Үзеңнән олырак ир туган (бертуган булса: Абый) [аңа абзасы бик ярдәм итә] 2.Олы яшьтәге ир кеше. Шундый кеше исеменә кушып әйтелә. Шундый кешегә эндәшү сүзе. АБЗЫЙ КЕШЕ -сөйл.Якыннан таныш булмаган олырак яшьтәге ир кешегә эндәшкәндә әйтелә




Абзар -Терлек һәм кош-корт яба яки асрый торган каралты




Абзар-кура -Өй һәм мунчадан башка барлык каралты




Абзац -1.Текстның яки аның аерым өлешенең эчкәрәк кертеп башланган беренче юлы, кызыл юл, яңа юл 2.Текстның ике кызыл юл арасындагы өлеше




Абиотик -с.Тереклеккә бәйле булмаган, биологик булмаган (мәс. тирәлек шартлары, барлыкка килү юлы һ.б.ш. тур.)




Абитуриент -1.иск.Урта мәктәпне бетерүче. 2.Вузга керер өчен имтиханнар тапшыручы




Абонемент - (Абунә -иск.) 1.Билгеле вакыт эчендә берәр нәрсәдән (мәс. телефоннан) хак түләп файдалану хокукы. Шуны раслый торган документ. 2.Билгеле вакыт эчендә концертларга, театрларга керү өчен бирелгән документ




Абонент - (Абунәче -иск.) 1.Абонементы булган кеше. 2.МӨШТӘРИ -иск. Гәзит-журналлар алдырып торучы




Абордаж -Ишкәкле һәм җилкәнле флот чорында корабларның бер-берсенә якын килеп атака ясаулары




Абориген -/ Автохтон -Берәр илнең яки өлкәнең төп халкы, җирле халык




Аборт -Яралгының берәр сәбәптән зарарлануы аркасында йөклелекнең вакытыннан элек тукталуы. Бала төшерү, ясалма юл белән йөклелекне туктату




Абортив -с.мед.Берәр процессның үсешен, авыруның барышын кискен үзгәртә яки туктата торган [а. дәвалау, а. метод]




Абразив -Металл, пыяла, агач һ.б.ш. нәрсәләрнең өстен эшкәртү, шомарту, тигезләү, ялтырату өчен кулл.торган вак бөртекле яки порошок сыман бик каты матдә




Абракадабра -и. Мәгънәсез, аңлаешсыз сүзләр җыелмасы




Абрикос -1.Өрек агачы 2.Шуның эре төшле, кызгылт-сары җимеше. с.Шул җимештән ясалган




Абрис -и. Предметның контуры




Абруй -1.Авторитет, дәрәҗә. 2.Намус, сафлык [кыз баланың абруе кыл өстендә, кылдан төшсә - юл өстендә] 3.Берәр коллектив, төркем эчендә дәрәҗәле, хөрмәтле кеше [без сине илнең абруе күрдек]




Абруйлы -с.Авторитетлы, ышаныч казанган. Намуслы, саф




Абсолют -Идеалистик философиядә: галәмнең мәңгелек, үзгәрмәс, беренчел нигезе - рух, идея; диндә: алла, тәңре. с.Үзгәрми торган, үзгәрешсез. АБСОЛЮТ ЗУРЛЫК -Математикада: + һәм - билгеләреннән башка алынган зурлык. АБСОЛЮТ КҮПЧЕЛЕК -Иң зур күпчелек. АБСОЛЮТ МОНАРХИЯ -Чикләнмәгән монархия, самодержавие. АБСОЛЮТ НУЛЬ -физ.Мөмкин булган иң түбән температура (-273 С). АБСОЛЮТ ТЫНЫЧЛЫК -Тулы тынычлык. АБСОЛЮТ ХАТА -мат.Үлчәнелә торган зурлыкның төгәл кыйммәте белән якынча кыйммәте арасындагы аерма. АБСОЛЮТ ЧЕМПИОН -Бер төр спорт ярышларының барлык разрядлары буенча җиңүче. АБСОЛЮТ ҮСЕШ -экон.Гомуми һәм тулы үсеш. АБСОЛЮТ ӨСТӘМӘ КЫЙММӘТ -экон.Эш көнен озынайту юлы белән алына торган өстәмә кыйммәт




Абсолютизм -полит.Властьның бер генә кеше тарафыннан идарә ителү формасы -самодержавие, чикләнмәгән монархия




Абсорбир -Газны җыю һәм эшкәртү аппараты




Абсорбция -/ Абсорбцияләү -физ.хим.Йоту, сеңдерү, суыру




Абстракт -с.филос.Конкрет булмаган, гомуми




Абстрактлаштыру -/ Абстракцияләү -Конкрет предметлардан гомуми, абстракт фикергә күчү




Абстрактлашу -кит.Абстрактка әйләнү, конкретлыгын югалту




Абстрактлык -кит.Конкретсызлык, гомумилек, абстракт булу




Абстракционизм -Сынлы сәнгатьтә: чынбарлыкны абстракт формалар яки төсле таплар тезмәсе итеп сүрәтли торган формаль агым




Абстракционист -Абстракционизм стилендә иҗат итүче рәссам




Абстракция -кит.1.Фикерләгәндә предметның мөһим гомуми үзенчәлекләрен аерып күрсәтү өчен, аның конкрет сыйфатларын, үзлекләрен, бәйләнешләрен аң белән читләтеп тору 2.Абстракт төшенчә




Абсурд -Мәгънәсезлек, акылга сыймый торган, ятышсыз нәрсә




Абсурдлык -Мәгънәсезлек, мәгънәсез булу, акылга сыймаслык булу




Абсцесс -Тәндә яки берәр әгъзада эрен җыелу, эренле шеш, эренле чуан




Абцисса -Ноктаның пространстводагы торышын билгели торган өч координатның берсе




Абхаз -Абхазиядә яшәүче төп халык һәм шуның бер кешесе




Абыз -иск.1.Укымышлы [ул бик абыз кешегә әйләнде] 2.Абруйлы һәм өлкән кешеләргә дәшкәндә кулланылган. 3.Килен өчен иренең өлкән кардәшләре [абыз ага, абыз җиңги]




Абый -1.Үзеңнән олырак ир туган 2.Үзеңнән олырак ир кеше. Шундый кеше исеменә кушып әйтелә. Шундый кешегә эндәшү сүзе. Балаларның ир укытучыга эндәшү сүзе




Абыл-кобыл -рәв.Ашык-пошык, бик ашыгып, әштер-өштер




Абына-егыла -/ Абына-сөренә -сир./ Абына-сөртенә -рәв.1.Абыныр дәрәҗәдә ашыгып 2.күч.Күп ялгышлар, кыенлыклар белән, тырышып-тырмашып




Абынкы -с.1.Сүлпән, сүрән; дәртсез 2.Абынучан, төртенүчән




Абынмалы -с.Тигезсез, түмгәкле, чокыр-чакырлы [абынмалы юллардан]




Абыну -1.Атлап барганда, йөгергәндә аяк белән нәр.б. бәрелеп яки эләгеп, тигезлекне югалту, сөрлегү 2.күч.Эштә, тормышта ялгышу




Абыстай -1.Мулла, мәзин яки бай хатыны. 2.Дини мәктәпләрдә сабак, дәрес бирүче хатын, күбесенчә мулла, мәзин хатыны 3.сөйл.Гомумән таныш булмаган хатын-кыз. Өлкәнрәк хатын-кызга эндәшү сүзе [туктагыз әле, абыстайлар]. Олы яшьтәге хатын-кызны зурлау йөзеннән исеменә кушып әйтелә [Маһитап абыстай]




Ава-егыла -рәв.Ашыгып, кабаланып, егыла-егыла




Ава-түнә -рәв.Як-якка чайкалып, алпан-тилпән. күч.Әкрен генә, кыенлык белән, тырмашып




Аваз -и.1.кит.Тамак ярыларының сулыш ярдәмендә тирбәлүеннән барлыкка килә торган тавыш 2.кит.Тавыш, яңгыраш. Музыка коралыннан чыга торган тавыш, яңгыраш 3.лингв.Сөйләмнең иң кечкенә берәмлеге. АВАЗ ИЯРТЕМЕ -лингв.Нәр.б. табигый тавышына, яңгырашына охшатып ясалган сүз (мәс. голт-голт, чут-чут, мияу]. АВАЗ ЯЗЫМЫ -Сөйләмнең тәэсир көчен үстерү максаты белән, сүзләрнең аваз составыннан һәм яңгырашыннан файдалану (аллитерация кебек күренешләр)




Аваздаш -(АВАЗДАШЛЫК) -с.1.Охшаш, бердәй яңгырашлы 2.лингв.Авазлар яңгырашы буенча охшаш, тәңгәл, бердәй; омонимик 3.күч.Бер үк таләпләргә җавап бирә, туры килә торган. Эчке охшашлык, уртаклык тур.




Авангард -1.ИРАВЫЛ (тар.) -Гаскәрнең (яки флотның) төп көчләрдән алда бара торган отряды. 2.күч.Нин.б. иҗтимагый төркемнең алдынгы, әйдәп баручы өлеше




Авангардизм -20нче гасырда сәнгатьтә яңа сүрәтләү чаралары һәм формалар эзли торган юнәлешләрнең гомуми исеме




Аванпост -Дошманның кинәт һөҗүмен кисәтү  өчен төп көчләрдән алга чыгарылган каравыл отряды, алгы пост




Аванс -Эш хакының тулаем исәптән алда бирелгән бер өлеше. Берәр чыгым өчен алдан бирелгән акча [булачак гәзит өчен аванс сорыйм]




Аванслау -экон.Әйләнешкә җибәрү, кертү




Авансцена -Пәрдә төшкәч, сәхнәнең тамаша залы ягында кала торган ачык өлеше, сәхнә алды




Авантюра -1.Реаль шартларны исәпкә алмыйча, азагын уйлап җиткермичә, тәвәккәллеккә, очракка ышанып корылган эш 2.Алдауга корылган эш 3.әд.Маҗара




Авантюралы -с.1.Авантюрага (1,2) корылган 2.Маҗараларга бай, маҗаралы




Авантюрачы -/ Авантюрист -Авантюрага һәвәс кеше, алдакчы




Авантюризм -/ Авантюристлык -Иҗтимагый һәм политик эшләрдә принципсызлык, авантюраларга һәвәслек




Авантюристик -с.Авантюрага корылган, авантюристларга хас




Авар -1.Дагстанда яшәүче халык 2.VI гас.да Дунай тирәсендә дәүләт оештырып X гасыргача яшәгән төрки кабиләләр




Авария -1.Эш, хәрәкәт вакытында машинаның һ.б.ның нин.б. механизмы ватылу 2.Һәлакәт, зур җимерелү, үлемнәр белән бәйләнгән хәл, бәхетсезлек 3.күч.Нин.б. эшнең, планның көтмәгәндә таркалуы, челпәрәмә килүе, барып чыкмавы, уңышсызлык




Август -Елның сигезенче ае; иск.Ындыр ае




Авиа- -Кушма сүзләрдә "авиация" мәгън. беренче кисәк [авиабензин, авиабомба, авиазавод, авиадесант, авиаспорт]




Авиация -1.Оча торган аппаратларның һавада хәрәкәтләнү теориясе һәм практикасы 2.Оча торган аппаратлар җыелмасы; һава флоты




Авиабаза -Авиация эшләренә хезмәт күрсәтү өчен складлары, ремонт мастерскойлары, подразделениеләре булган аэродром




Авиадесант -Дошман территориясенә самолеттан төшерелгән гаскәр, һава десанты




Авиаконструктор -Самолетлар яки авиация моторлары конструкторы




Авиамоделизм -(АВИАМОДЕЛИСТ, АВИАМОДЕЛЬЧЕ) -Авиаспортта оча торган аппарат модельләрен ясау һәм очырту белән шөгыльләнү




Авианосец -Самолетларны палубадан очырту һәм төшерү өчен махсус мәйданчыгы, шулай ук аларны саклау корылмасы булган хәрби кораб




Авиапочта -1.Посылка, бандероль, хат кебек почта әйберләрне самолет белән йөртү эше 2.Самолетта ташыла, күчерелә торган почта әйберләре




Авиасалон -Иң яңа авиация техникасы һәм самолетлар күрсәтелә торган күргәзмә




Авиатор -1.Очучы 2.Гомумән авиация эшендәге, авиациягә бәйләнешле кеше




Авизо -Бер контрагенттан икенчесенә юнәлтелгән нинди.б. исәп-хисап операциясенең үтәлеше тур. банктан рәсми хәбәр




Авитаминоз -Азыкта теге яки бу витамин җитмәү сәбәпле була торган авыру




Аврал -1.Корабта барлык команда катнашы белән эшләнә торган эш. 2.Үз вакытында үтәлмәгән һәм бөтен коллектив белән эшләнә торган эш




Австралияле -Австралиядә яшәүче җирле халык. Австралиядә яшәүче хәзерге халык. Шуның бер кешесе




Австралоид -Карасу тәнле, дулкын чәчле, киң борынлы, битендә һәм тәнендә шактый куе йон була торган раса




Автаркия -Нинди.б. дәүләтнең йомык милли хуҗалык алып баруга, бүтән илләр белән экономик бәйләнешләр тотмауга юнәлтелгән политикасы




Авто -сир.Автомобиль/ Авто... -I.Кушма сүзләрдә "автомобиль" мәгън. беренче кисәк (мәс. Автогараж, Автозавод). II.Кушма сүзләрдә "автомат" мәгън. беренче кисәк (мәс. Автосварка). III.Кушма сүзләрдә "үзйөрешле" мәгън. беренче кисәк (мәс. Автовагон, Автодрезина) IV.Кушма сүзләрдә "үз" мәгън. беренче кисәк (мәс. Автобиография, Автопортрет, Автограф)




Автобаза -Автомобильләр хәрәкәтен тәртипкә сала торган предприятие; автомобильләрнең даими тукталу һәм ремонт урыны




Автобиографик -с.Авторның тормыш юлын, тәрҗемәи хәлен чагылдырган




Автобиография -Тәрҗемәи хәл, берәүнең үз тормыш юлы турындагы язмасы




Автобус -Пассажирлар йөртү өчен күп урынла ябык автомобиль




Автовокзал -Зур автостанция




Автостанция -Шәһәрара һәм шәһәр яны автобуслары китә һәм килә торган урын, корылмалар һәм шул автобусларның йөрешен тәэмин итүче оешма




Автограф -Авторның үз кулъязмасы, үз кулы белән язылган текст. Кемнең дә булса үз кулъязмасы яки имзасы




Автографик -с.Автор үзе язган




Автокар -Вокзалларда, цехларда һ.б.ш. урыннарда йөк ташу өчен файд. торган үзйөрешле арба




Автоклав -Югары басым астында төрле физик-химик процесслар үткәрү, медицинада коралларны стерильләү өчен герметик капкачлы савыт




Автоколонна -Автомобильләр белән йөк ташу оешмасы




Автокран -Авыр йөкләрне күтәреп күчерү өчен автомобильгә җайлап куелган кран




Автократ -Чикләнмәгән югары хакимиятне үз кулында гына тотучы патша, монарх




Автократия -(АВТОКРАТИК) -Чикләнмәгән югары хакимият бер кеше кулында гына булу




Автол -Нефтьтән эшләп чыгарыла һәм автомобиль, трактор моторларын майлау өчен кулл.тор. май




Автолавка -Көнкүреш әйберләрен, күчеп йөреп, кырда, базарда сату өчен өсте ябулы автомашина




Автомагистраль -/ Автострада -Автомобильләрнең тиз һәм күпләп йөрүен тәэмин итәрлек юл, шоссе




Автомат -1.Кешенең турыдан-туры катнашыннан башка, махсус эчке механизмнар ярдәмендә эшли торган аппарат (машина, прибор). с.Үзеннән-үзе эшли торган [а. станоклар] 2.Автомат рәвештә тиз ата торган кул коралы - пистолет-пулемет 3.күч.Уйламыйча, аңсыз рәвештә эш итүче (кеше тур.). АВТОМАТ РӘВЕШТӘ -рәв.Эчке механизм ярдәмендә, кеше катнашыннан башка




Автоматизм -Хәрәкәтләрнең ихтыярдан тыш, механик рәв. башкарылуы




Автоматик -с.Автомат рәвештә эшли торган




Автоматика -1.Җитештерү процессларын автоматлаштыру алымнарын, чараларын, юлларын эзләп табу өстендә эшли торган фән һәм техника тармагы 2.Автоматик эшли торган барлык механизмнар, җайланмалар җыелмасы




Автоматлаштыру -(АВТОМАТЛАШУ) -1.Хуҗалыкка, җитештерүгә автомат приборлар, җайланмалар, машиналар кертү 2.күч.Автоматка әйләндерү, автоматик эшләтү (кешегә карата)




Автоматчы -1.Автомат(1) аппаратта эшләүче эшче 2.Автомат(2) белән коралланган сугышчы




Автомашина -/ Автомобиль -Рельссыз юлларда пассажирлар йөртү һәм йөк ташу өчен файд.тор. эчке янулы моторлы үзйөрешле экипаж




Автомобилизм -Автомобиль спорты




Автомоделизм -Автомобиль модельләре ясаучылык




Автомоделист -Автомоделизм белән шөгыльләнүче




Автомодель -Автомобиль моделе




Автоном -с.Үзаллы эшли, эш итә торган; Үзаллы




Автономия -Идарә итүдә бәйсезлек, үзидарә




Автономияле -с.Автономиягә ия булган, автономия алган




Автопарк -Автомобильләр куела һәм ремонтлана торган урын




Автопилот -Очкыч аппарат белән автоматик идарә җайланмасы




Автопоезд -Бер яки берничә тагылмасы булган автомобиль яки тягач




Автопортрет -Кем.б. үз кулы белән эшләгән үз портреты




Автор -Нин.б. әдәби әсәр, фәнни хезмәт, проект һ.б.ш. иҗат итүче яки берәр нәрсә уйлап чыгаручы, уйлап табучы. АВТОР СӨЙЛӘМЕ -әд.Әсәрдәге геройларга автор тарафыннан бирелгән характеристика, шулай ук авторның вакыйгаларны, күренешләрне, пейзажны сүрәтләве




Автордаш -(АВТОРДАШЛЫК) -Кем белән дә булса бергә берәр нәрсәнең (әсәр, фәнни хезмәт, проект һ.б.ш.) авторы булу




Авторлаштыру -кит.Үз әсәреңнең копиясен-тәрҗемәсен, репродукциясен һ.б.ш. бастырып чыгару өчен рәсми рәвештә хуплату, рәсмиләштерү




Авторлык -Берәр әдәби әсәрнең, фәнни хезмәтнең, проектның һ.б.ш. авторы булу




Автореферат -Нин.б. фәнни хезмәтнең автор үзе язган кыскача эчтәлеге, рефераты




Авторитар -с. Чикләнмәгән шәхси властька корылган




Авторитаризм -Чикләнмәгән шәхси властька корылган дәүләт строе




Авторитет -1.Җәмгыятьтә, коллективта, халык арасында әһәмияте, роле, ышанычлылыгы, башкаларга йогынты ясавы, башкаларны үзенә ияртә алуы һ.б.ш. сыйфатлары белән танылганлык; ышаныч, зур ихтирам казанганлык; Абруй 2.Гомум танылган, сүзе үтүчән, ышанычлы, башкаларны үзенә ияртә алучан, башкаларга йогынты ясаучан, абруйлы кеше




Авторитетлы -Авторитет казанган, абруйлы. Тулы ышаныч тудыра торган, ышанычлы [а. чыганак]. АВТОРИТЕТЛЫ РӘВЕШТӘ -Тулы ышаныч тудырырлык итеп, каршы сүз әйтмәслек итеп, каршы сүзгә урын калдырмаслык итеп




Авторучка -Кара запасы үз эчендә булган каләм, автоматик каләм




Автосалон -Иң яңа автомобильләр һәм автомобиль техникасы күрсәтелә торган күргәзмә




Автосаугыч -Сыер саугыч автомат җайланма




Автосервис - Автомобильләргә техник хезмәт күрсәтү. Шундый хезмәт күрсәтү оешмасы һәм системасы




Автостоп -1.Поездны автоматик туктату җайланмасы 2.Юл уңай машиналарда сәяхәт итү 3.Туристка юл уңай автомашиналарны туктату хокукы бирә торган документ. Шундый документ буенча туристик сәяхәт




Автотөягеч -Йөк күчерә һәм төйи торган машина




Автоцистерна -Үзендә цистерна йөртә торган автомобиль




Автоэчергеч -Терлекне эчерү өчен автомат рәвештә су биреп тора торган җайланма




Аву -1.Үсеп утырган яки вертикаль торган нәрсә егылу, горизонталь хәлгә килү 2.Төз, туры торган хәлдән бер якка кыегаю, янтаю. Ян якка әйләнеп төшү [арба аву] 3.сөйл.Кинәт егылу. Бик арып, ял итәргә, йокларга яту 4.күч.Икенче берәүнең карашын яклый башлау, шуның ягына күчү тур. 5.күч.Җимерелү, таркалу, юкка чыгу  тур. 6.сир.Узу, үтү, авышу [төш авуга]




Авыз -1.Ашкайнату каналының азык кабул итә торган алгы өлеше 2.Эче куыш нәрсәләрнең алгы өлешендәге тишек. Чиләк, стакан һ.б.ш. эче куыш тирән әйберләрнең өске өлеше 3.Көпшәле, каналлы нәрсәләрнең алгы як тишеге 4.Урман, әрәмәлек кебекләрнең чите, гадәттә керә торган урыны 5.күч.Гаилә тәрбиясендәге кеше, ашаучы [әллә ничә авызлы гаилә]. АВЫЗ ГАРМУНЫ -Иреннәр арасына куеп өрү өчен тишекләре булган кечкенә генә озынча тартма форм. музыка коралы. АВЫЗ ИҖАТЫ -Язмача булмаган, сөйләм телендә яши торган халык иҗаты әсәрләре. АВЫЗ КУЫШЛЫГЫ -Авыз эче. АВЫЗ ТӘМӘКЕСЕ -Тел астына сала торган вак тәмәке. АВЫЗ АЧУ -1)Сүз кузгату, сүз башлау, сүз кушу, эндәшү, сөйләү 2)Ураза вакытында, кояш баегач, аз гына тоз һәм җимеш кабып уразаны өзү. АВЫЗ-ТЕЛ БӘЙЛӘНҮ -Аптыраудан сүзсез калу




Авыз-борын -Авыз һәм борын




Авызчык -Үсемлек яфрагы тышчасының парлы яшел күзәнәкләре арасындагы ярык




Авызландыру -Яңа туган балага беренче тапкыр азык (баллы май) каптыру




Авызлык -1.Ат авызына кидерү өчен йөгән каешына беркетелгән тимер җайланма 2.күч.Буйсындыручы, билгеле бер кысада тотучы көч 3.сөйл.Авыз тирәләре бозылудан торган авыру




Авызлыклау -1.Авызлык кидерү 2.күч.Үз иркенә буйсындыру, башбаштаклыкка юл куймау, кулда нык тоту. күч.Тәртипкә салу, законлаштыру, стихиягә юл куймау




Авызсын -ЦИНГА, ЗӘҢГЕЛӘ -С витамины җитмәүдән була торган урт шешү авыруы




Авыл -1.Авыл хуҗалыгы белән шөгыльләнүче халык яши торган урын, торак пункт 2.Авылда яшәүчеләр, авыл халкы [авыл уянды]. АВЫЛ ХУҖАЛЫГЫ -Игенчелек, терлекчелек һәм яшелчәчелек эшләре




Авылдаш -(АВЫЛДАШЛЫК) -Кем белән дә булса бер үк авылдан булган кеше




Авыллашу -сир.Авылга, авыл тормышына ияләнү, авыл кешесе булып китү




Авылчы -(БИЛӘМЧЕ) -Өйдән-өйгә эшсез-йомышсыз йөрергә яратучы




Авынкы -(АВЫНКЫЛЫК) -с.Бер якка таба ава, янтая төшкән, авышып торган




Авынкырау -Бераз авышу, янтаебрак, авыбрак тору




Авыр -I.с.1.Үлчәүгә күп тарта торган, зур үлчәүле; киресе: җиңел 2.Кайгылы, борчулы. Матди яктан кыенлашкан, җитмәүчелекле, бәхетсез (тормыш, язмыш тур.) 3.рәв.Әкрен, ашыкмыйча, салмак 4.Каты, җитди [авыр яра] 5.Зур хезмәт, физик яки акыл көче түгүне сорый торган, мәшәкать белән башкарыла торган. Кыен, читен, мәшәкатьле. рәв.Кыенлык белән, мәшәкать белән. Тиз генә аңлап, төшенеп булмый торган, зур акыл көче яки тәҗрибә, белем сорый торган [авыр мәсьәлә] 6.Күңелгә начар тәэсир итә торган, кешенең психикасына, рухына газап китерә, кәефен боза торган; кайгылы 7.Организмга начар тәэсир итә сулауны кыенлаштыра торган, тынчу 8.Аңлаешсыз, буталчык, катлаулы (тел-стиль тур.) 9.Тупас, кимсетүле, хәтер калдыра торган 10.[атны авырга җиктерми].[авырны да җиңәргә кирәк]. АВЫР АРТИЛЛЕРИЯ -Еракка ата торган зур калибрлы туплар. АВЫР СӨЯКЛЕ -Әкрен кыймылдаучан, иренчәк (кеше тур.). АВЫР АТЛЕТИКА -Авырлыклар күтәрүдән торган спорт төре. АВЫР ВОДОРОД -Водородның изотопларыннан берсе; H2. АВЫР ПРОМЫШЛЕННОСТЬ (ИНДУСТРИЯ) -Индустриянең эшләп чыгару чаралары барлыкка китерә торган тармагы. II.АВЫР -и.Йөк, корсак, көмән [җиде айлык авыры бар]




Авырайту -/ Авырлату -1.Авырлыгын арттыру 2.Кыенлату, начарлату, катлауландыру




Авыраю -1.Авырлану, авырлыгы арту 2.Начарлану. Кыенлашу 3.Авыруның хәле начарлану




Авырлашу -Кыенлашу; кыен, читен хәлгә килү




Авырлы -с.Балага узган, йөкле, көмәнле




Авырлык -1.Әйбернең үлчәүгә салып билгеләнә торган үзлеге 2.Авыр булу, җиңел булмау. Кыенлык, мәшәкать, катлаулылык, кайгы, газап, зур борчу [тормыш авырлыгы] 3.Күтәрү өчен спорт җиһазы [а. күтәрү ярышлары] 4.Җирнең тарту көче, тарту үзлеге [а.сыз шартларда очу]. АВЫРЛЫК ҮЗӘГЕ -1)Җисем нинди торышта булуга карамастан, аны тигезләнеш хәленә китерә торган нокта 2)күч.Берәр нәрсәнең нигезе, үзәге, асылы




Авырлыксыз -с.Авырлыгы булмаган хәлдә




Авырлыксызлык -и.Авырлык булмау халәте




Авырсыну -/ Авырыксыну -1.Авыр, кыен, мәшәкатьле эшкә санау. Теләп җиткермәү 2.Уңайсызлану 3.диал.Бераз авырып (авыртып) тору




Авырсы -с.Авыр, күңелгә тия торган ашамлык, ис тур.




Авырттыру -Авырту барлыкка китерү




Авырту -1.Берәр авыру, яра, кайнарлык һ.б.ш. аркасында физик газап кичерү 2.диал.Авыру, чир




Авыртулы -с.Авырта торган, авырту тойгысы сиздерә (тудыра) торган




Авыру -I.ф.Чирле, хаста булу. Нин.б. чиргә тару. II.АВЫРУ -и.1.Чир, хаста [авыруын яшергән үләр, бурычын яшергән бөләр] 2.Авырган, чирле кеше. с.Чирле, сау булмаган




Авырулы -с.Нин.б. авыруы булган




Авырынкырау -Бераз авырып тору




Авыш -с.Бер якка авып торган, янтайган, кыеш. АВЫШ ПРИЗМА -Кабыргалары нигезләренә авыш булган призма




Авышаю -Авыш хәлгә килү, кыйшаю, янтаю




Авыш-кыеш -/ Авыш-төеш -/ Авыш-түеш -1.рәв.Тәртипсез, авып-кыйшаеп, алпан-тилпән 2.с.Тигезсез [Агыйделкәй яры авыш-түеш]




Авышлык -1.Авыш булу; авыш хәл 2.Авыш, сөзәк урын, сөзәклек




Авышу -1.Янтаю, бер якка кыегаю 2.Урыны күчү. Шуышу. Тайпылу 3.Узу, үтү (вакытка карата [ярты төн авышкач]. Вакытның бер өлеше яки фасылы үтеп, икенчесенә керүне аңлата [көзгә авышкан бер көндә]. Кояш тур. [кояш баюга таба авышты] 4.күч.Нин.б. фикерне, карашны кабул итү, тану; шуңа күчү, кушылу, шуның белән килешү (үгет-нәсихәткә, ышандыруга бирелеп)




Авышма -1.Бирелгән ноктадан икенче туры белән кисешү ноктасына кадәрге кисемтә 2.с.Авыш [авышма рельска беркетелгән чүмеч]




Авыштыру -1.Нәр.б. бер якка янтайту, кыйшайту 2.Уздыру (вакыт тур.) [иртәне авыштыргач]. Бик авырлык белән җиткерү, очны-очка ялгау [көнне көнгә мең бәлә белән а.] 3.күч.Аудару(3) 4.күч.Көнкүрештә, бигрәк тә сәүдәдә эшне оста йөртү 5.Бер савыттан икенчегә бушату, бер урыннан икенчегә күчерү 6.сөйл.Тәрҗемә итү




Ага -1.Яшь ягыннан олы ир туган, абый 2.Олы яшьтәге ир кеше. Шундый кеше исеменә кушып әйтелә торган эндәшү сүзе [Гыймади ага, әйт әле]




Агай -1.Ага 2.ы.Сүз арасында әйтелеп, гаҗәпләнүне яки риза булмауны белдерә [менә тотындылар, агаем, менә тотындылар] [кит агай! Булмас!]

 

Агай-эне -1.Ага һәм эне, агалы-энеле, бертуган ике ир кардәш. Кардәш-ыру, бер нәсел ир кардәшләр 2.Үз кешеләр. Шуларга эндәшү сүзе 3/ Агайне -Ят яки исеме билгесез ир кешегә эндәшү сүзе. АГАЙ-ЭНЕЛЕК -1.Кардәшлек, туганлык, туган-тумачалык 2.Кода-кодагыйлык, әшнәчелек




Агалау -сир.Ага дип исәпләү, олылау [үз агасын агаламаган кеше агасын агаламас]




Агалы-сеңелле -с.Ага белән сеңел




Агалы-энеле -Ага белән эне




Ага-җиңгә -Ага белән җиңгә




Агава -Сүс бирә торган бик эре, каты яфраклы тропик үлән үсемлек




Агалтын -ПЛАТИНА -Бик каты һәм алтынга караганда авыррак металл (PT, ат.мас.195, 1772 гр. эри)




Агарту -Ак яки аксыл төскә кертү 2.Акшарлау, акбурлау, акка буяу 3.Кердән арындыру, чистарту, юу 4.күч.Культуралаштыру, аң-белем, яхшы тәрбия бирү. Сафландыру, пакьләү (күңелне)




Агару -1.Ак яки аксыл төскә кертү 2.Керсезләнү, чистару, арулану. Юганнан соң үз төсенә кайту (керләнгән әйбер тур.) 3.(Озак киюдән, кояш ашаудан яки юганнан соң) әйбернең төсе уңу, буявы китү 4.Чал төскә, ак төскә керү; чалару (чәч, сакал-мыек тур.) 5.Ерактан аксыл булып, аксылланып күренү. Көн яктылыгы тур.: яктыру 6.күч.Культуралашу, аң-белем алу. Яхшы тәрбия алу




Агарыну -(Нык курку яки ачудан, авырудан) төс китү, чырайдан кан качу




Агач -1.Каты кәүсәле, ботаклары ябалдашланып торган күпьеллык үсемлек. Шул үсемлекнең ботаклардан арындырылган кәүсәсе. с.Агачтан ясалган, салынган 2.Төзүгә һәм әйберләр ясауга китә торган агач материал; үзагач 3.күч.Аңгыра, надан. АГАЧ АЯК -1)Урта бер җиренә кадакланган шакмакларына басып, югары башларына кул белән тотынып атлап йөрелә торган озын таяклар 2)Аягы киселгән кешеләр өчен ясалма аяк, протез. АГАЧ БАКАСЫ -Күбрәк агачта яши торган бака. АГАЧ БАШМАК -Агачны чокып кәвеш форм. эшләнгән аяк киеме. АГАЧ КОРТЫ -1)Күбәләктән яралган, агачның кайры астын ашап юллар ясый торган корт; Кабыкчы 2)Коңгызның агач боза торган төре - Кисмән; рус.Древоед 3)күч.Тиктормас, тынгысыз кеше. АГАЧ ГӨМБӘСЕ - Үсеп торган агачта, бүрәнәдә дымыгудан була һәм аны черетә торган гөмбә; рус.Трутовик. АГАЧ МАЕ - Зәйтүн маеның түбән сорты. АГАЧ СПИРТЫ -сөйл.Метил спирты, агулы матдә




Агачлану -1.Агач кебек катылану (мәс. үсемлек көпшәсе) 2.күч.Надан булып калу, тупаслану (кешегә карата)




Агачлык -Агачлар үскән урын, кечкенә урман




Агаччыл -с.Үзагачлы; агач сыман тукымалы [каенның сабаклары каты һәм а.]




Агач-могач -и.җый.Төрле агач, ботак кисәкләре




Агглютинатив -с.Сүзләргә кушымчалар ялгап ясала һәм төрләнә торган, ялганмалы




Агглютинация -1.лингв.Кайбер (мәс. төрки) телләрдә сүз тамырына, тамыр үзгәрмәгән хәлдә, кушымчаларның бер-бер артлы ялгануы. 2.Сыеклыкта төпкә утырган кисәкчекләр бергә укмашу (кан тәнчекләре, микроблар һ.б.)




Агент -1.Берәр кешенең, оешманың яки предприятиенең тапшыруы буенча эш итүче вәкил. Кемнеңдер интересыннан чыгып эш итүче, шуның өчен тырышучы, астыртын эш йөртүче 2.Шпион, диверсант




Агентлык -1.Агент булу, агент вазифасы 2.Нин.б. оешманың урындагы бүлеге; шулай ук кайбер арадашлык оешмаларының атамасы [телеграф агентлыгы] 3.Агентура




Агентура -1.Шпионлык һәм диверсантлык хезмәте 2.җый.Агентлар




Агит... -Кушма сүзләрдә "агитация" мәгънәсендәге беренче кисәк (мәс. агитбригада, агитвагон)




Агитатор -Агитация белән шөгыльләнүче, агитацияләүче




Агитация -1.Агитацияләү (1) 2.Массаларга нин.б. политик фикер иңдерү максаты белән телдән яки басма рәвештә идеяләр тарату эшчәнлеге




Агитацияләү -/ Агитлау -1.Агитация эше белән шөгыльләнү, агитация алып бару 2.Кемне дә булса берәр нәрсәгә ышандырырга, берәр фикер, караш ягына аударырга тырышу




Агитация-масса -/ Агит-масса -с.Массалар арасында агитация алып баруга бәйләнешле




Агитбригада -Халык арасында агитация алып бара торган бригада




Агитпункт -Агитация пункты, халык арасында агит-масса эшләрен башкару буенча урындагы иҗтимагый-политик оешма




Аглау - иск. Елау




Агломерация -и. Вак бөртекләрнең эре кисәкләргә укмашуы




Агностик -Агностицизм тарафдары




Агностицизм -филос.Объектив дөньяны һәм аның закончалыкларын танып-белү мөмкин түгел дип раслый торган идеалистик философик тәгълимәт




Агония -Үлем газабы, организмның үлем алдындагы хәле




Аграр -с.1.Җир, җирдән файдалану турындагы [а. реформа, а. кризис] 2.Авыл хуҗалыгындагы, авыл хуҗалыгына бәйләнешле




Агрегат -Гомум эш башкару өчен төрле машиналарның җыелмасы. Катлаулы машиналарда нин.б. махсус операцияне башкару өчен җайланган детальләр җыелмасы [сыер саву а.ы]




Агрессив -с. Агрессиягә бәйләнешле. Дошманлыкны сиздереп торган, һөҗүмчән [а. тон]




Агрессия -Тар-мар итү яисә бәйсезлеген чикләү максаты белән икенче бер дәүләткә һөҗүм итү, территориясенә басып керү




Агрессор -Агрессия ясаучы, һөҗүм итүче як, басып алучы




Агро... -Кушма сүзләрдә "агрономик" мәгънәсендәге беренче кисәк (мәс. агротехника, агропункт)




Агробиология -Игенчелек һәм терлекчелек буенча гомуми биологик закончалыклар тур. фән




Агрокультура -и. Игенчелек культурасын яхшырту чаралары җыелмасы




Агроном -Агрономия белгече, авыл хуҗ. белгече




Агрономик -с.Агрономия буенча булган. Агрономиягә бәйләнешле




Агрономия -Игенчелек, авыл хуҗалыгы тур. фән




Агротехник -I.и.Агротехника буенча белгеч. II.с.Агротехникага бәйләнешле




Агротехника -Авыл хуҗ. культураларын игү алымнары системасы




Агу -I.и.1.Тере органнарны зарарлый, үтерә торган матдә 2.күч.Күңелне яралый, әрнетә торган нәрсә, мәкерле явызлык, зәһәрлек. с.Явыз, мәкерле, зәһәр [агу телле кеше]. АГУ ҮЛӘНЕ -Түндербаш. АГУ ЧӘЧҮ - Яман сүзләр сөйләү II.АГУ -ф.1.Берәр юнәлештә агым булып хәрәкәт итү. Сыеклык өстендә, эчендә яки һавада булган хәлдә шуңа ияреп күчү, хәрәкәт итү [болытлар ага] 2.Тишек яки ярыктан чыгып җәелү, түгелү. Савыттан һ.б.ш. күп булып коелу (он, ярма һ.б. тур.) 3.Күз яше, тир, канның күпләп чыгуы тур. 4.Яктылыкның, нурларның агым булып таралуы, сибелүе тур.. күч.Өзлексез дәвам итү (вакыт, гомер, сөйләү, уй, тур.)




Агулагыч -с.Агулый торган




Агулану -1.Агу кабул итү. Агулы яки бозылган матдәләрнең организмга йогынтысы нәтиҗәсендә авыру яки үлү 2.Агу катнаштырылу, агу салыну. Организмны агуларлык хәлгә килү




Агулау -1.Агу белән үтерү. Агулы матдә кебек зарарлау, саулыкны какшату 2.Агу катнаштыру, агу салу, агулы итү. Чүп үләннәренә, бөҗәкләргә каршы агу белән эшкәртү 3.күч.Начар йогынты ясау, зарарлы фикер белән сугару 4.күч.Тормышны бозу, ямен җибәрү, шатлыктан мәхрүм итү. Күңелне, йөрәгне әрнетү




Агулы -с.Агулый торган. Агуы булган. Агу бүлеп чыгара торган. Агу белән зарарланган 2.күч.Мәкерле, үзендә мәкер, явызлык сакланган




Агызу -1.Агарга юл ачу, юл кую. Савыттан агым белән башка җиргә күчерү, бушату 2.Нәр.б. сыеклык өстеннән яки эченнән агып барырлык итеп җибәрү. Үз агымы белән алып китү 3.күч.Нәр.б. күпләп җибәрү яки үзеңә алу (матди байлыкның кереме яки чыгымы тур.)




Агылу -1.(Агу(II)) 2.күч.Барсы бер якка күпләп хәрәкәт итү, бару. Салмак кына өзлексез хәрәкәт итеп тору




Агылыш -1.Агым 2.Агылу, агып тору; күпләп, агым булып китү яки килү




Агылыйга-тагылый -рәв.Һәрвакыт бергә, бер-берсеннән аерылмыйча




Агым -1.и.Агу(II) хәрәкәте. с.Ага торган [агым сулар өстендә]. с.Көчле ага торган, ташкын [агым сулы елга буенда] 2.Диңгезләрдә, океаннарда су массасы бер юнәлештә даими хәрәкәт иткән урын [Гольфстрим агымы] 3.Зур һава массалары хәрәкәте 4.Суның өстендә агып бару 5.күч.Бер-бер артлы, өзлексез хәрәкәт итеп торган әйберләр теземе. Бер-берсеннән калмыйча туктаусыз бер якка баручылар хәрәкәте 6.күч.Тормыш, фикер, уй һ.б.ш. нәрсәләрнең юнәлеше, барышы 7.күч.Әдәби яки иҗтимагый-политик юнәлеш. АГЫМ СИСТЕМАСЫ -Өзлексез, тоташ, конвейер системасы белән башкарыла торган җитештерү алымы




Агымдагы -с.1.Хәзерге, шушы көнгә, шушы вакытка караган 2.Көн саен кабатланып торган, көндәлек. АГЫМДАГЫ СЧЕТ -Банкка яки саклык кассасына акча кертүченең теләгән вакытта салырга һәм алырга хокук бирә торган счеты




Агымлы -Торгын булмаган, ага торган




Агынты -1.Сыеклык яки һаваның нин.б. савыттан, ярыктан бәреп чыккан тар агымы 2.Агып, сыгылып чыгып яки тамып җыелган сыеклык




Агыш -1.Агып тору. күч.Җыр, музыканың билгеле бер эзлеклелектә баруы, таралуы тур. Гомумән эзлеклелек, эзлекле дәвам итү 2.Агым 3.Нин.б. эш, хәл, вакыйганың барышы 4.күч.Алмашынып тору, нәр.б. составы үзгәрү




Агыр-богыр -сөйл.рәв.Буталып, болганып [үзара агыр-богыр килеп беттеләр]




Адажио -1.рәв.Музыкаль әсәрнең башкарылу темпы тур.: әкрен, сузып 2.и.Әкрен темп белән башкарыла торган музыка әсәре яки аның бер кисәге




Адаптация[ләү] -и.1.Организмның үзгәреп торган тышкы тирәлек шартларына җайлашуы 2.Текстны әзерлексез укучылар өчен җайлаштыру, гадиләштерү 3.Нәрсәне.б. яңа яки махсус шартларга җайлаштыру




Адаптер -и.Бер система өчен булган нәрсәне икенче системага җайлаштырып үзгәртү приборы




Адарыну -1.Алдан багышлап кую, вәгъдә биреп кую, нәзер әйтү ["ходаем, коткарсана, корбан чалыр идем" - дип адарыналар икән] 2.иск.кит.Җилкенү, ярсу, ялкынлану. 3.иск.кит.Мавыгу, бөтен җан-тән белән бирелү, табыну




Адаш -(АДАШЛЫК) -Кем белән дә булса бер үк исемдәге кеше. Шул кешегә эндәшү сүзе. (к.: Ат(II))




Адаштыру -1.Берәр кешене ялгыш юлдан җибәрү, хайванны ул кире кайта алмас җиргә илтеп ташлап калдыру 2.Юлдан читкә җибәрү, юлдан яздыру. күч.Ялгыш, начар юлга кертү 3.күч.Зиһен, уй-фикер, хисап кебек нәрсәләрне бик нык чуалту тур.




Адашу -1.Юлны, барыр юнәлешне югалту, юлдан язу. күч.Чит, ерак җирләргә китеп, кайта алмыйча яки теләмичә, хәбәрләшмичә яшәү (яки хәбәре булмау) 2.күч.Туры, дөрес юлдан язу, начар юлга керү, ялгышу




Адәм -1.Коръән һәм мифик язмаларда - җир йөзенә иң башлап яратылган кеше 2.ӘДӘМ -Кеше [адәм түгел, хайван түгел, ни бу?]. Билгесез, таныш булмаган ир кеше [өйдән өч әдәм чыкты]. кимс.Бәндә




Адәми зат -ӘДӘМИ ЗАТ -Кеше, кеше заты




Адәмчек -Кешегә карата кимсетү, мыскыллау сүзе (аның көчсезлегенә басым ясый) [нишли анда ул адәмчекләр, рельсларга бау тагып?]




Адәмчә - ӘДӘМЧӘ -рәв.Кешеләргә хас булганча, яхшы гына, тәртипле итеп. Кеше телендә, кешечә; кешегә аңлаешлы итеп




Адвокат -1.Судта гаепләнүчене яклаучы юрист. Хокук мәсьәләләре буенча киңәшләр бирүче югары белемле юрист 2.күч.Яклаучы, арага керүче




Адвокатлык -Адвокат хезмәте/ Арбитр -1.Бәхәсләшүчеләрне килештерү эшләрен хәл итә торган арадашчы, третейский судья 2.Арбитраж әгъзасы




Адекват -с.Тәңгәл, тиңдәш, бер төрле үк, туры килгән




Аденоидлар -Шешсыман булып үсеп киткән борын-йоткылык бизләре




Адепт -Нинди.б. өйрәтмәгә иярүче




Административ -с.Администрациягә бәйләнешле 2.рәв.күч.Формаль, эшнең асылына төшенмичә, бюрократларча




Администратор -Идарә итүгә җаваплы кеше, администрация кешесе




Администрация -1.Башкарма власть органнары. Оешманың, предприятиенең җитәкче органы 2.Оешмага, предприятиегә җитәкчелек итүчеләр, администраторлар, җаваплы башкаручылар. АДМИНИСТРАЦИЯ ТӘРТИБЕНДӘ (ТӘРТИБЕ БЕЛӘН), АДМИНИСТРАТИВ ТӘРТИПТӘ -Башкарма власть органнары кушуы буенча




Адмирал -Хәрби Диңгез Флотында иң югары хәрби дәрәҗә




Адмиралтейство -1.Хәрби суднолар төзү, коралландыру һәм ремонтлау урыны. 2.Патша Россиясендә һәм Англиядә: диңгез көчләренең иң югары идарә органы, диңгез ведомствосы




Адонис -1.Казаякларның бер төре. 2.Шул үсемлектән ясалган дару




Адреналин -Бөер өсте бизләрендә эшләнеп чыга торган секрет, йөрәк кыскаруларын көчәйтә




Адрес -1.Почта аша җибәрелә торган конверт, посылка, бандероль һ.б.ш.ның тышында кая һәм кемгә тапшырылырга тиешлеген күрсәткән язу. Хатлар һ.б. җибәрү урынын белдергән шартлы билге [электрон адрес]. Берәр кешенең яшәү урыны яки оешма урнашкан урын 2.Берәр кеше тормышындагы зур вакыйганы билгеләгәндә шул кешегә бирелә торган язма тәбрик. АДРЕСЛАР ӨСТӘЛЕ -Шәһәрдә яшәүчеләрнең адресларын барлап, аларның тору урыннары турында белешмәләр бирә торган оешма




Адресант -Хат, посылка, телеграмма һ.б.ш.ны почта аша кемнеңдер адресына җибәрүче кеше




Адресат -Почта аша килә торган хат, посылка һ.б.ш.ны алырга тиешле кеше




Адреслану -Кемнеңдер исеменә язылу, аталу




Адреслау -1.Хат, посылка һ.б.ш.ны адрес буенча җибәрү. Каядыр, кемнеңдер исеменә атап җибәрү, атап мөрәҗәгать итү 2.Кемгә дә булса атап эшләү, багышлау




Адсорбент -Өстендә адсорбция була торган матдә




Адсорбция -Каты матдә өслегенең газсыман яки эрегән матдәләрне үзенә сеңдерүе




Адъюнкт -1.Югары хәрби уку йортларында аспирант. 2.Рев. кадәрге Россиядә һәм Көнб. Европада: кайбер гыйльми оешмалардагы кече гыйльми дәрәҗә, шул дәрәҗәдәге кеше. Вузларда профессор ярдәмчесе




Адъюнктура -Югары хәрби уку йортларында аспирантура




Адъютант -Хәрби начальник карамагында кайбер вазифаларны яки штаб эшләрен үтәүче офицер




Адым -1.Аякның алга, артка яки янга таба бер атлавы. Аяк атлау тавышы [ул аның адымнарын ишетте] 2.Атлау рәвеше, йөреш [батыр адымлы]. Ат йөрешендә иң салмак хәрәкәт, атлап бару; Аллюр 3.Озынлык үлчәве (атлаган вакытта ике аяк табаны арасы кадәр); Атлам 4.күч.Эшләгән эш, кыланыш [акыллы адым идеме соң бу?] 5.күч.Берәр нәрсәнең, хәрәкәтнең үсешендә бер этап, чор, баскыч [уңышка таба тагын бер адым ясалды]




Адымлау -1.Атлап үтү, атлап бару 2.Адым белән үлчәү 3.рәв.АДЫМЛАП -Әкрен генә, атлап кына [атлар адымлап килә]




Адымлы -с.1.Кеше яки хайванның йөреш рәвешен биргәндә кулланыла [аю адымлы] 2.Яхшы йөри, зур алдыра, тиз алга китә торган (ат тур.) [адымлы ат - алымлы ат]




Адымлык -с.Ничәдер адым ераклыкта яки зурлыкта булган




Аек -/ Айнык -с.1.Исерткеч эчемлек эчмәгән, исермәгән; исерек булмаган. Гомумән, исерткеч эчемлекләр, аракы эчми торган 2.күч.Фикер йөртердәй хәлдә, уйлау сәләтен югалтмаган, аңлы 3.күч.Акыллы, уйлап эш итә торган. рәв.Уйлап, акыл белән. Дөрес, туры, төпле, ачык (фикер, акыл, караш тур.)




Аеклану -/ Айну -/ Айныклану -1.Эчкән исерткечнең тәэсире бетү, аек хәлгә килү. Исерткеч, дару, чәй һ.б.ш. нәрсәләрнең озак һәм ачык тору нәтиҗәсендә тәэсир итү көче, куәте бетү 2.Авырудан терелү, савыгу [чирдән айнымый торган кеше иде] 3.Аңны җуйганнан соң аңга килү. Тирән кичерешләрдән, югалып, аптырап калудан арыну, тыныч, аңлы фикер йөртү хәленә кайту 4.күч.Караш үзгәрү, элекке фикердән, нияттән кире кайту 5.күч.Нин.б. эштән, шөгыльдән туктау, арыну, бушау [урлашып йөрүдән айнымады]




Аеклык -/ Айныклык -1.Аек булу, исерек булмау 2.күч.Төпле фикерле булу, уйлап эш йөртүчәнлек




Ае-көне белән -Үз вакытында, срогы җиткәч тә. АЕ-КӨНЕ ҖИТҮ -Билгеләнгән вакыт җитү




Аел -1.Ыңгырчакның һәм иярнең ат корсагы астыннан алып бәйли торган бавы, каешы, тасмасы 2.Бил каешын һ.б.ш. каешларны, тасмаларны каптыргыч, беркеткеч тимер




Аем -иск.Матур, сөйкемле [аем кыздан ай бизәр, яман кыздан яу бизәр)




Аерата -рәв.Барыннан да бигрәк, бик, бигрәк тә, аеруча [аерата зур түземлек белән]




Аергыч -I.махс.Ашлыкны төрле сортка аера торган машина. II.АЕРГЫЧ -лингв.Җөмләдә исем белән белдерелгән кисәкне ачыклап, нинди? кайсы? ничә? ничәнче? кемнең? нәрсәнең? сорауларына җавап булган иярчен кисәк




Аерма -1.Башкалык, үзгәлек. Нәрсәне дә булса бүтәннәргә охшатмый, алардан аера, башкачарак итеп күрсәтә торган сыйфат. (Үлчәүдә, санда һ.б.ш.) туры килмәү, аерымлык 2.Нәр.б. (мәс. юлның) тармакланып, аерылып киткән урыны; чат 3.мат.Бер саннан икенчесен алгач калган сан




Аермалы -с.1.Аермасы булган, башка, үзгә, аерылып торган 2.Тармакланган, аерылып киткән (юл тур.)




Аермалык -Башкалык, үзгәлек




Аерту -Матдәләр кушылмасын центрифугалы җайланма белән состав өлешләргә аеру [сепарат белән сөт аерту].  АЕРТКАН СӨТ -Аертып каймагы алынган сөт




Аеру -1.Бөтенне яки тоташ нәрсәне ике яки берничә кисәккә, өлешкә бүлү, ике яки берничә итү 2.Ике яки берничә нәрсә арасында чик булдыру; әйберләрне бүлеп кую. Төркем булып бергә торган әйберләр яки кешеләр арасыннан юл яру, як-якка тайпылдырып, ачык ара ясау 3.Бергә, янәшә булган ике яки берничә кешене яки нәрсәне бер-береннән ераклаштыру 4.Бербөтеннең аерым кисәген яки төркемнән кайберләрен генә алу, бүлеп алу, чыгару 5.Нәр.б сортларга һәм төрләргә бүлү, категорияләрен билгеләү. Орлык, җимеш һ.б.ш.ны чистарту, нәр.б арындыру 6.Кемнәр яки нәрсәләр арасындагы аерманы белү, күрү, тою, бутамау. Тану, башкалар белән бутамау 7.Кешеләр яки әйберләр арасында берсен артык, өстен күрү. Яки киресенчә, ким күрү 8.Ир турында: хатын белән никахны(2) бозу. Кемнең дә булса никахын(2) рәсми рәв. бозу (судта, загста) 9.Үрчү, арту, ишәю сәбәпле, ил, аерым оя итеп чыгару (кортлар тур.) 10.Сугыша яки талаша торган кешеләрнең арасына керү, аралау. Кемнең яки нәрсәнең начар йогынтысыннан аралау тур. 11.Нәр.б. баш-башларын ерагайту 12.Кешене эшеннән яки уеннан бүлдерү 13.Нәр.б. тартып, кисеп, ертып тармаклау, тураклау, теткәләү 14.Нәрсәдән дә булса мәхрүм итү 15.рәв.АЕРЫП -Башкалар рәтендә, сүз уңаенда гына түгел, махсус. Турыдан-туры, ачык итеп (читләтеп түгел)




Аеруча -1.рәв.Бик, бигрәк тә. Башкалардан аерып, аерым рәвештә, махсус 2.кер.Басым ясарга кирәк булганда, күбесенчә өстәмә сүз янында кулланыла [илдә, аеруча үзәктә]




Аеры -с.1.Аерылып, бүленеп, аерым-аерым торган. рәв.Аерым-аерым 2.Чатлы, япьле [аеры башлы казык] 3.Аерча. АЕРЫ (ЫСУЛ БЕЛӘН) УРУ -Ашлыкны балавыз сыман өлгереш чорында ук урып, кипкәннән соң гына сугу




Аерылмыш -Аергыч белән ачыкланып килә торган сүз




Аерылу -1.(Аеру) 2.Башкаларда булмаган нин.б. сыйфатка ия булу, аермалы булу. рәв.АЕРЫЛЫП -Аермачык булып 3.Аерым кисәкләр, өлешләр барлыкка килү, бүленү. Бүленеп төрле якка китү 4.Ир белән хатын тур.: никахны(2) бозып, гаилә мөнәсәбәтләрен өзү 5.Аерылып чыгу. Коллективтан, төркемнән, иптәшләрдән китү, читләшү. Бөтен әйбернең бер өлеше ярылып, ертылып, кубып бүленү 6.Мәхрүм калу 7.рәв.АЕРЫЛМЫЙ(ЧА) -Нин.б. эш белән беррәттән




Аерылыш -сир.Юл аерылып киткән урын, юл чаты




Аерылышу -1.Бер-береңнән аерылу, китү, ераклашу. Мөнәсәбәтләрне өзү. Төрле якка китү, таралышу 2.Ир белән хатын тур.: бер гаилә булудан туктау, никахны бозу




Аермачык -рәв.АЕРЫМ-АЧЫК -Бик ачык




Аерым -рәв.1.Һәркайсы үзе генә. с.Башкалар белән бергә булмаган, уртак булмаган, берүзенә бер 2.Ялгыз 3.Башкалардан аерып, үзен (үзләрен) генә 4.Махсус рәвештә. с.Башкалардан үзгә, үзенә башка 5.Бик, искиткеч, бигрәк тә, аеруча 6.Бер-берсеннән ерак 7.с.Башка, үзгә, үзенә генә хас, үзенчәлекле 8.с.Кайбер, кайсыбер 9.с.Тактик берәмлек буларак мөстәкыйль, башка хәрби частьларга керми торган




Аерым-аерым -рәв.1.Һәрберсен аерып, берәрләп (берьюлы түгел)




Аерымлану -Кайбер үзенчәлекләре белән башкалардан аерылып тору, башка, үзгә булу. АЕРЫМЛАНГАН КИСӘК -лингв.Җөмләдә үзе караган кисәктән ераклашып, логик басым һәм интонациясе белән аерылып торган иярчен кисәк




Аерымлык -1.Аерым булу, бергә булмау 2.Аерма(1). Әйбернең яки затның үзенә генә хас сыйфаты, үзлеге, үзенчәлеге




Аерча -и.Аерылып торган өлеш, япь




Аеры-чөере -рәв.Аерым, аерылып, төрлесе төрле җирдә




Аеш -Нәр.б. эчке мәгънәсе, реаль эчтәлеге, асылы [эшнең аешына төшенү]




Аҗау -диал.Кушбаш




Ажгыр -Усал, явыз, мәрхәмәтсез




Ажгыру -1.Ыжгыру (җил тур.) 2.Усалланып, зәһәрен чәчеп ж-ж-ж иткән тавыш чыгару, ыжылдау, ыжгыру (елан тур.) 3.рәв.АЖГЫРЫП -Ярсып, атлыгып, ашкынып, көчен кая куярга белмичә. Ярсып, котырынып, гайрәт орып. Дәһшәт чәчеп, ут бөркеп. Көчле, шәп. АЖГЫРТЫП ЭШЛӘҮ -Гайрәт белән, ярсып, ут чәчеп эшләү; бик тиз эшләү




Аждаһа -ӘЖДАҺА -1.миф.Әкиятләрдә сөйләнә торган, берничә башлы, бик зур һәм куркыныч елан 2.күч.Бик усал, зәһәр кешегә карата әйтелә




Ажиотаж -1.Нәрсәгә.б. игътибарны арттыру өчен ясалма тудырылган ыгы-зыгы, шау-шу 2.Табыш алу максатында биржа кәгазьләренең яисә товарларның бәясен ясалма рәв. түбән төшерү




Ажур -Бик нәфис, челтәрләп эшләнгән юка тукыма. Бик нәфис, үтә күренмәле бәйләм, чигеш




Ажурлы -Бик нәфис челтәрле һәм үтә күренмәле




Аҗаган -(диал.НӘҖАГАЙ, ЕЛДЫРЫМ) -Җәй көне арыш өлгергән вакытта кичләрен бик ерактан күренә торган күкрәүсез яшен




Аз -ӘЗ -рәв.1.Саны ким, микъдары зур түгел; киресе: күп. и.Нәр.б. кечкенә өлеше, кечкенә нәрсә [бик азга төшенгәнсең] 2.Җитәрлек яки канәгатьләнерлек түгел, көткәнгә, уйлаганга караганда ким, түбән [әзерлекләре аз иде] 3.Сирәк, әллә нидә бер [аз очрый андыйлар]




Аз-аз -ӘЗ-ӘЗ -рәв.Бик аз, азлап/ Аз-аздан -ӘЗ-ӘЗДӘН -рәв.Азлап кына




Аз-азлап -ӘЗ-ӘЗЛӘП -рәв.Аз гына күләмдә; әкренләп. Бик аз итеп, анда-санда




Азайту -ӘЗӘЙТҮ -Аз калдыру, киметү




Азаю -ӘЗӘЮ -Кимү, аз калу




Аздан -ӘЗДӘН -рәв.Аз дигәндә, иң кимендә [а. биш метр кирәк]




Азлап -(АЗЛАП-АЗЛАП, ӘЗЛӘП, ӘЗЛӘП-ӘЗЛӘП) -рәв.1.Аз-аз гына итеп, бүлеп-бүлеп 2.Акрынлап, тора-бара




Азлык -ӘЗЛЕК -Аз булу, җитәрлек булмау




Аз-маз -ӘЗ-МӘЗ -рәв.Бераз, беркадәр




Азмы-күпме -ӘЗМЕ-КҮПМЕ -рәв.Бераз, юк димәслек




Азсыну -ӘЗСЕНҮ -Аз күрү, канәгатьләнмәү




Азчылык -Нин.б. бер бөтеннең, берәр төрле группаның азрак, кимрәк өлеше




Аза кубу -диал.Шаяру, уйнау, азу




Азу -I.1.Азгынлыкка, бозыклыкка бирелү, әхлаксызлану 2.Узыну, артык ирек алу. Артыгын уйнау, шаяру, шуклану, тәртипсезләнү, азыну. Ярсып китү, җилкенү, тынычлыгын югалту (күңел тур.) 3.Начарлану, көчәеп китү (авыру, яра тур.) 4.Хайваннарда, нәсел үзгәреп, яңа токым, гибрид барлыкка килү. күч.Берәр нәрсә нигезендә яңа әйбер, яки төр туу, нәрсәне дә булса үзгәртеп эшләү. II.АЗУ -Азау. АЗУ (АЗАУ) ТЕШ ЯРУ -Нин.б. сыйфатта өлгереп җитешү




Азу-тузу -Азып эштән чыгу, бозыклыкка бирелү




Азак -1.Бер бөтеннең (әйбер яки күренешнең) иң соңгы кисәге, актыгы; бетү, туктау алдыннан булганы, актык өлеше 2.Азакта, Соңыннан




Азаккы -/ Актыккы -/ Ахыргы -с.Иң азакта була торган, бетү алдындагы, соңгы. АЗАККЫ (АКТЫК, АХЫРГЫ) СҮЗ -Соңгы сүз




Азактан -/ Актыктан -/ Ахырдан -рәв.Соңыннан, нәр.б. хәл ителгәннән соң, эш үткәч




Азалия -к. Арчан/ Артыш -/ Арча -Мәңге яшел ылыслы куак яки агач, җимеше медицинада кулл




Азамат -1.иск.Гаскәри хезмәткә иң беренче барырга тиешле таза, озын буйлы ир кеше [10-20 яшь арасында бүз бала, 20-30 (азамат), 30-40 (ир уртасы), 40-50 (ир), 50-60 (ут агасы), 60тан соң баба һәм бабай] 2.күч.Батыр, кыю, үткен кешегә, батыр сугышчыга карата әйтелә




Азан -1.Намазга чакыру өчен гадәттә манарадан кычкырып укыла торган дога. Сәфәргә озатканда, янгын чыкканда, балага исем кушканда яки зәхмәтле чир эләккәндә (аның җеннәрен качыру өчен) җомгада хөтбә алдыннан әйтелә торган дога 2.күч.шигъ.Тавыш, аваз




Азанчы -1.Мәзин, азан әйтүче 2.иск.күч.Хәбәрче




Азап -1 Азаплык -Кыенлык, авыр мәшәкать, авырлык, михнәт 2.Рухи, психик интегү. АЗАП ЧИГҮ -Интегү, кыенлык, мәшәкать, җәфа кичерү




Азаплану -1.Нәр.б. авырлык, кыенлык, зур мәшәкатьлән белән башкару, җәфа күрү. Тырышу, тырмашу 2.Интегү 3.Маташу [уенга борырга азапланма]




Азаплау -1.Азап күрсәтү, җәфалау, интектерү 2.Борчу, тынычсызлап тору




Азар-бизәр китерү -1.Аздырып бетерү 2.Мал-мөлкәтне туздыру; юкка тотып бетерү 3.Күңелне җилкендерү




Азарлау -диал.Битәрләү, кат-кат шелтәләү




Азарт -Бик нык мавыгучанлык, дәрт; комар




Азартлану -Азартка бирелү, комарлану




Азартлы -Бик мавыктыргыч, дәртле, комарлы




Азартчы -Азартлы, комарлы уеннарга бирелгән кеше, азартлы уеннар уйнаучы




Азат -с.1.Ирекле, хөр, бәйсез 2.Нәрсәдән дә булса котылган, арынган 3.хәб.Нин.б. бер начар сыйфатның яки кире йогынтының булмавы, шундый сыйфат яки йогынтыга бирелмәгән булу тур.




Азатлык -ИРЕКЛЕК -Ирек, иреклелек, хөрлек, бәйсезлек. Ирек өчен, хөрлек өчен, бәйсезлек өчен булган [а. сугышы]. Ирек, хөрлек, бәйсезлек турындагы [а. җырлары]




Азау -АЗАУ ТЕШЛӘР -1.Аслы-өсле, чәйни торган яссы өслекле тешләр; Урт тешләр 2.диал.Акыл тешләре




Азаулану -күч.Шомару, үткенләнү




Азаулы -с.күч.Сүзен үткәрүчән, үткен, усал. (к.: Азу(II))




Азгын -с.1.Мораль тотнаксыз, әхлаксыз, бозык. Җилкенчәк, дәртле; җилкенчәкләнеп торган [а. күңел күпкә басылды]. и.Әхлаксыз, мораль тотнаксыз кеше 2.Тәрбиясез, тыңлаусыз, шук (бала тур. ачулану сүзе). күч.шигъ.Шаян [а. җил] 3.Тире авыруларына тиз бирелүчән тән тур. [а. тән] 4.Көтүчесен, иясен санламый торган (хайван тур.). АЗГЫН БӨРКЕТ -Кара кош, кара бөркет




Азгынлану -1.Азгынлыкка төшү, әхлаксызлану, юлдан язу, бозыклыкка бирелү 2.Тәрбиясезләнү; тыңлаусызлану, шуклану 3.Ярасы төзәлми торганга, аза торганга әйләнү (тән тур.)




Азгынлык -1.Азгын булу, бозыклык, юлдан язган булу, әхлаксызлык 2.Тәрбиясезлек, тыңлаусызлык, шуклык




Аздыру -/ Азындыру -1.(Азу) 2.Тәрбиясезлеккә, шуклыкка юл кую, бозу 3.Җилкетү, иләсләндерү. күч.Кызыктырып котырту 4.Инфекция кертеп яки башка юл белән авыруны, яраны көчәйтү 5.Үстерү, җиткерү [сакал аздырып җибәрерсең]




Азыну -1.Азгынлану, азгынлыкка, бозыклыкка бирелү, юлдан язу 2.Шаянланып, артык шукланып, тәртипсезләнеп китү (балалар тур.)




Аздакы -диал.Убырлы карчык. АЗДАКЫ КӨЯНТӘСЕ -зоол.Энә карагы




Азербайҗан -Азербайҗан республикасында яшәүче төп халык, шуның бер кешесе




Азербайҗанлы -Азербайҗанда туып-үскән кеше. Азербайҗанда яшәүче




Азиат -/ Азияле -Азиядә яшәүче җирле халык вәкиле




Азимут -1.астр.Меридиан яссылыгы белән берәр планета аша үтә торган вертикаль яссылыклар арасындагы почмак 2.Бирелгән юнәлеш белән төньякка таба булган юнәлеш арасындагы почмак. Җир өсте яссылыгы буенча карта һәм компас ярдәмендә билгеләнгән хәрәкәт юнәлеше




Азканлылык -/ Анемия -Кызыл кан тәнчекләренең һәм гемоглобинның кимүе белән характерлана торган авыру




Азман -1.Зур зәңгәрсу кара корт, төклетураның зурысы; божан 2.Азгын, буйсынмаучы, башбаштак 3.Ике төрле хайван кушылудан туган яңа токым хайван (мәс. ат белән ишәк кушылудан)




Азнау -диал.Айгылдап, көчле тавыш белән кешнәү




Азой -Җирнең геологик тарихында тереклек булмаган эра




Азот -Һаваның зур өлешен тәшкил итә торган иссез, төссез газ, химик элемент (N, ат.мас.14, -195 гр.кайный). АЗОТ (НИТРАТ) КИСЛОТАСЫ -Һавада төтенли, тәнне яндыра һәм агулый торган, исле, төссез сыеклык форм. көчле кислота (HNO3)




Азык -1.Ашарга, эчәргә ярый торган, ашамлык әзерләүгә китә торган нәрсә. Ашамлык, ашарга әзерләнгән нәрсә 2.күч.Берәр эшчәнлек, эш өчен материал, берәр нәрсә өчен чыганак. күч.кит.Рух үсеше, үз культураңны үстерү өчен мөмкинлек тур. АЗЫК НОГЫТЫ -Ике өлешлеләр класс. терлек азыгы итеп файд. тор. үсемлек. АЗЫК ОТРЯДЫ -Хәрби коммунизм чорында азык разверсткасын үтәү буенча кораллы отряд. АЗЫК РАЗВЕРСТКАСЫ -Хәрби коммунизм чорында (1918-1921) совет дәүләте тарафыннан азык-төлек әзерләү системасы. АЗЫК САЛЫМЫ -1921 елда азык разверсткасы урынына кертелгән һәм азык-төлек әйберләреннән натуралата алына торган налог - продналог




Азыкландыру -сир.Азык белән тәэмин итү, азык, бирү, тукландыру [атларны туарып а.]




Азыклану -Туклану, азык алу




Азык-төлек -Ашамлык әйберләре, ашау-эчү продуктлары




Ай -I.и.1.Җирнең иң якын табигый иярчене булган күк җисеме 2.Астрономик елның уникедән бер өлеше (январь, февраль, март...). Бер календарь ай чамасындагы вакыт арасы 3.Мәчет манарасының очына куела торган, кайбер илләрнең флагына төшерелгән һ.б.ш. урак сыман эмблема. АЙ АРАСЫ - Айара -Иске ай югалып, яңа ай туганчы булган айсыз вакыт; иске айның азагы, яңа айның башы. АЙ ЕЛЫ -Айның хәрәкәте белән исәпләнә торган ел. II.АЙ -ы.1.Авыртуны, сызлану-сыкрануны, куркуны һ.б.ш. белдерә 2.Кызгану, үпкә, канәгатьсезлек, икеләнү һ.б.ш. хисләрне белдерә 3.Гаҗәпләнү, горурлану, мактау, хуплауны белдерә 4.Җырлаганда, көйгә туры китерү өчен, сүз арасына кыстырыла яки алдагы сүзгә кушылып әйтелә [Җирәнчеккәй атның, ай, ялларын Кыйблалардан искән җил тарый]




Айбагыр - / Айбагар -диал.Көнбагыш




Айбалта -тар.Ярым ай форм., балта сыман үткен йөзле, озын саплы борынга сугыш коралы




Айбалык -Гәүдәсе бик зур тәбикмәккә охшаган, медузалар белән туклана һәм һәрвакыт су өстендә йөзә торган урак сыман йөзгечле океан балыгы




Айва -1.Роза чәчәклеләр семь. эре, каты һәм ачы җимеш бирә торган көньяк агачы. Шуның җимеше




Ай-вай -ы.Нәрсәдән дә булса ризасызлык, теләмәү яки авырту, әрнү һ.б.ш. хәлләрдә әйтелә торган авазны белдерә [ай-ваена карамыйча...]




Ай-вайлау -Ай-вай килү/ Ай-ли -ы.Кайбер җырларның кушымтасында әйтелә [ай-ли, Гөлмәрфуга, бар суга]




Айгазу -("Айга азу") -Дәрткә бирелеп китеп әллә кайларда йөрү (бигрәк тә төнлә)




Айгизәр -кит. Ай өстендә йөргән аппарат; Луноход




Айгылдау -1.Көчле, көр тавыш белән кешнәп аваз салу (айгыр яки колынын чакырган бия тур.) 2.рәв.АЙГЫЛДАП -Ихахайлап, авыз күтәреп, ямьсез тавышланып (көлү тур.)




Айгыр -Ата җенестәге печтерелмәгән ат




Айдан-айга -Ай саен




Айдар-айдар -с.Тап-тап, ала-кола [бите айдар-айдар икән]




Айдарлану -сир.Бөдрәләнү, алка-алка, бөдрә-бөдрә булып тору, бөтеркәләнү




Айкалу -1.Дулкынлану, көчле чайкалу, болгану. Актарылу, асты өскә килү 2.Ары-бире сугылу, йөренү; ыгы-зыгы килү, кайнашу 3.Селтәнеп, селкенеп күз алдында буталу 4.күч.Кайнау, буталу (уй-фикер тур.)[йөрәк айкалып типкән хәлдә]




Айкалу-чайкалу -1.Айкалу һәм чайкалу, буталу 2.Ян якка аву, як-якка сугылу, тигез бармау, алпан-тилпән килү




Айкалыш -Болганыш, актарылыш




Айкалышу -Ыгы-зыгы килү, болгану, кайнашу, буталышу




Айкану -Селтәнү




Айкау -1.Дулкыннар ясап болгату 2.Актарып, астын-өскә китереп эзләнү 3.Йөреп чыгу, йөреп күп җирләр, юллар үтү [әллә ничә урамны айкап чыктым] 4.Нәр.б. селтәү, бутау, болгау. Чайкау, селкү. Актарып ташлагандай ярып, кисеп үтү [болытларны айкый елдырым] 5.күч.Болгату, астын-өскә китерү, ыгы-зыгы тудыру 6.Барысын да җентекләп карап чыгу [күзләре белән бөтенесен айкап чыкты] 7.күч.Үткәннәрне искә төшерү тур. Нин.б. көчле хисләр кузгату тур.




Айлау -Берәр урында бер (яки берничә) ай буена булу, тору




Айлы -с.Ай яктыртып торган




Айлык -с.1.Күпмедер айга җитәрлек 2.Бер ай эчендә үтәлергә тиешле, бер айга билгеләнгән [а. план] 3.Күпмедер айга сузыла торган [өч а. курслар] 4.Туганнан соң күпмедер ай яшәгәнлек тур. сөйләгәндә кулл. [биш а. бала]. Нәр.б. үсү вакытын билгеләү өчен кулл. 5.Бер ай өчен бирелә торган [а. аванс]. Эш хакы [а.лары җитәрлек түгел] 6.и.Берәр эшне башкару өчен билгеләнгән бер ай вакыт арасы [агач утырту айлыгы]




Айлыклап -рәв.Ай исәбеннән (эш күләменнән түгел) [а. бирелә торган акча]




Айлыкчы -сир.Айлыклап эшләүче




Аймак -иск.1.Җир, урын, төбәк, участок [урам буйлап түбән аймакка таба узды] 2.диал.Нәсел, ыру, кабилә [бабалары бер аймактан булган] 3.иск.Төркем, даирә [урының үлекләр аймагында]




Аймаклап -рәв.диал.Бергәләп, бер төркем булып




Аймыл булу -/ Аймылыш булу -Очрашмау, туры килмәү, бер юлда булып та бер-берен күрмәү




Аймылыш -рәв.Аркылы-торкылы [күкрәкчә баулары аймылыш тегелә]




Аймылышу -1.Аймылыш булу 2.Аркылы-торкылы булу 3.күч.Юлдан чыгу, читкә китү 4.Саташу, зиһен чуалу, буталу [ни сөйлисең, әллә аймылыша башладыңмы?]




Айныткыч -Урамда һ.б.ш. урыннарда булган исерекләрне китереп төн кундыра, мед. ярдәме күрсәтә торган урын, милиция карамагындагы махсус бүлек




Айныту -1.Аек хәлгә китерү 2.Зур кичереш, хыял дөньясыннан чыгару, аңга китерү 3.Берәр фикереннән, ниятеннән кайтару




Айравык -Кыяклылар семь. күпьеллык азык үләне рус.Ежа




Айсберг -Диңгездә, океанда йөзеп йөри торган боз тавы




Айһайлау -1.Ай-һай дип гаҗәпләнү, соклану яки шикләнү 2.рәв. Айһайлап -Ай-һай, ай-яй кебек авазлар чыгарып




Ай-яй -/ Ай-һай -ы.Интонациясенә карап, гаҗәпләнү, соклану, шикләнү һ.б. хисләрне белдерә




Ак -I.1.Кар, сөт һәм акбур төсенә якын ачык төс 2.Чиста, керсез. күч.Эчкерсез, саф, гөнаһсыз 3.Чал [ак сакаллы карт] 4.Гражданнар сугышында большевикларга каршы булган [ак офицер] и.АКЛАР -Контрреволюционерлар, акгвардиячеләр, большевизм дошманнары 5.күч.Ягымлы, җылы [ак сүз белән, ачык йөз белән] 6.и.АКЛАР -Шашка, шахматның ак яки ачык төстәге фигуралары. АК АЛТЫН -1)Агалтын 2)күч.Су энергиясе 3)күч.Мамык. АК АРАКЫ -Су төсендәге, көчле исерткеч эчемлек. АК БАЛЧЫК -1)Чынаяк ясый торган балчык; Каолин 2)Известь. АК БАШ -Күкебаш, баллы ботка. АК КЕЛӘТ -Җәй көне торыр өчен эшләнгән, тәрәзәле келәт. АК КУЛ, АК НӘСЕЛ -Аксөяк. АК МАЙ -Сөт өстен туглап ясала торган май, атланмай. АК МУНЧА -Морҗалы мунча. АК ПАТША -иск.Россиядә Көнчыгыш халыклары телендә: рус патшасы. АК ТАЛ -Песиле тал. АК ТАҢ -Иртә, таңның яктырган вакыты, көн алды. АК ТЕЛӘК -Изге теләк АК ТӘНЛЕ -Ак раса кешеләре, "европалы" мәгън. АК ТӨН -Төньяк поляр түгәрәктә кояш нурлары тәүлек буе югалмый торган көннәрдәге якты төн. АК ЧӘЧӘК -Ромашка. АК ЭШ -Физик энергияне һәм өс пычратуны таләп итми торган чиста эш. АК ЮЛ -Кая да булса киткәндә яки эш башлаганда уңыш теләп әйтелә торган сүз. АК ӨЙ (ЯК, БҮЛМӘ) -Җыештырылып, юылып тотыла торган өй (як, бүлмә, зал), кунак өе (татар авылларында гадәттә кара-каршы ике өйнең берсе шундый булган). II.АК -и.1.Күзнең нәр.б.б. зарарлануыннан яки авырудан соң мөгез катлавында була торган аксыл тап 2.күч.гади.Ак аракы 3.күч.Сөт һәм сөт продуктлары [сыер булса, балалар акка туяр]




Академизм -1.Фәндә, укуда, сәнгатьтә практика һәм тормыш таләпләре белән аз бәйләнешле, башлыча теориягә корылган юнәлеш 2.Сынлы сәнгать өлкәсендә аерым классик (антик) үрнәкләргә иярүнең яшәп килгән традицияләрен саклый торган юнәлеш




Академик -I.и.1.Академиянең(1) гамәли әгъзасы 2.Нин.б. академиягә сайланган галим, рәссам, скульптор һ.б.ш. кешеләрнең гыйльми исеме. II.АКАДЕМИК -с.1.Академиягә бәйләнешле, шуңа караган 2.Академизм(2) принципларына иярә торган 3.күч.Теориягә генә корылган, практик әһәмияте булмаган, тормыштан ерак торган [а. бәхәс]. АКАДЕМИК ЕЛ -Тугыз ай вакытны эченә алган уку елы. АКАДЕМИК СӘГАТЬ -Лекция өчен билгеләнгән 45-50 минутлык вакыт, дәрес. АКАДЕМИК ЯЛ -Мәктәптә яки югары уку йортында укучыларга авыру сәбәпле бирелә торган озак сроклы ял




Академия -1.Фән һәм сәнгатьне үстерү эше белән җитәкчелек итә торган югары дәүләт оешмасы [Фәннәр а.се] 2.Кайбер югары уку йортларының исеме [Хәрби медицина а.се]. АКАДЕМИЯ ТЕАТРЫ -Дәүләт театрына бирелә торган югары исем




Акай -с.Акаеп торган, чыгынкы, кабарынкы (күз тур.). АКАЙ КҮЗ -1)Күз алдында торган нәрсәне дә күрми торган, игътибарсыз кешегә карата әйтелә; 2)Кирәкмәгәнне дә күрә торган, яшереп калдырырга тырышканга да игътибар иткән кешегә әйтелә




Акайту -КҮЗ АКАЙТУ -1)Усал һәм ачулы итеп карау 2)Аптыраудан һ.б.ш. хисләрдән күзләрне зур ачып карап тору




Акай-шакай килү -тәртипсезләнү, тәүфыйксызлану




Акация -Кузаклылар семь. агач сыман яки куак үсемлек; Сәрви




Акаю -(Алакаю -диал.) 1.Авыртудан, эчке газаптан, курку, аптырау һ.б. хисләр билгесе буларак, күзләрнең зур ачылып, хәрәкәтсез бер хәлдә калуы 2.Усал һәм ачулы итеп карау. Ачудан яки ярсудан тону (күзләр тур.) 3.күч.Күзгә артык бәрелеп, чекерәеп тору (нәр.б. төсе, бизәге яки формасы тур.) [күлмәк бик акаеп тора торган булмасын]




Акбай -Ак этләргә бирелә торган исем




Акбур -Ак төстәге йомшак известь. Шуның язу-сызу, акшарлау, чистарту өчен китә торган шакмак, таяк, порошок һ.б. форм. төрләре. АКБУР ЧОРЫ -Мезозой эрасының өченче геологик чоры




Акбурлау -Акбур белән агарту, акшарлау




Акбүз -1.с.Сизелер-сизелмәс кенә күк төсмере булган ак төс 2.и.Ак төстәге юка киҗе-мамык тукыма. АКБҮЗ АТ -Акбүз төсендәге ат




Акваланг -и.Кеше су астында йөзгәндә файд. тор. сулау аппараты




Аквалангист -и.Акваланг киеп су астын, су төбен тикшерүче, су төбенә төшүче. Спортның су астында йөзү төре белән шөгыльләнүче




Акванавт -Махсус аппаратта бик тирәнгә су астына төшүче




Аквариум -и.Балыклар, су хайваннары һәм суүсемнәр тоту, үрчетү һәм аларның тормышын күзәтү өчен пыяла савыт яки ясалма бассейн, сулык




Аквапарк -Су аттракционнары, бассейннары, "су таулары" булган парк яисә зур бина




Акватория -и.Берәр максат белән билгеләнгән һәм җиһазланган су участогы, мәйданы




Акведук -и.махс.Су торбаларын һ.б.ш. елгалар, чокырлар аша үткәрү өчен ясалган күпер




Аквамарин -Зәңгәрсу-яшькелт төстәге асылташ




Акварель -1.Су белән изелә, эретелә торган буяу. Сынлы сәнгатьне шул буяу белән эшләнә торган бер төре 2.Акварель белән эшләнгән картина яки рәсем




Акгвардия -тар.Гражданнар сугышында большевикларга каршы сугышкан армия, ак армия




Акгвардияче -тар.Акгвардия сафларында большевикларга каршы көрәшкән кеше




Акканлылык -ЛЕЙКЕМИЯ -Кан составында ак кан шарчыкларының (лейкоцитларның) бик күбәюе белән билгеләнә торган авыру




Ак-кара -АК-КАРАГА КАРАМЫЙЧА -Бернигә карамыйча. АК-КАРА КҮРМӘҮ (КҮРЕНМӘҮ) -1)Нин.б. хистән берни күрмәү, абайламау 2)күч.Нәр.б.б. артык мавыгу сәбәпле башкаларга игътибарсыз булу, күрмәү




Актыгында -(АХЫРЫНДА) -рәв.Соңгы чиктә, ахыр чиктә




Актык -1.Ахыр, азак, соң 2.с.Азаккы, соңгы [актык тамчы канга кадәр] 3.Нәр.б. иң соңгысы




Акула - (иск.КҮПЕК) -1.Кимерчәкле (примитив төзелешле) ерткыч диңгез балыгы 2.күч.Җәмгыятьтә ерткычлык, барысын да үзеңә аулау, йоту мәгънәсен белдерү өчен кулл.: иң зур монополист яки иң куркыныч капкын




Аккомодация -Ияләшү, җайлашу




Аккомпанемент -КУШМАЛЫК -Җырлаучыга яки икенче музыка коралында көйне төп башкаручыга кушылып уйнау




Аккомпаниатор -Аккомпанемент башкаручы, кушмалык итүче




Аккорд -Берничә музыкаль авазның, тоннарның гармонияле кушылып яңгыравы. АККОРД АЛУ (БИРҮ) -Көйне уен коралында башлап җибәрү




Аккордеон -Клавиатурасы фортепьяно тибында эшләнгән гармун




Аккош -Йөзүче кошлар семь. казга охшашлы, озын аяклы, салмак хәрәкәтле күчмә кош




Аккургаш -Җиңел чүкелүчән, көмеш сыман йомшак ак металл - химик элемент (Sn, ат.мас.118,7; 232 гр. эри)




Аккүз -1.Күз тирәсе ак каурый белән алкаланган кош 2.Карплар семь. корбанга охшаган балык




Аккредитив -Бер кредит оешмасының икенчесенә акча түләргә кушып җибәргән рәсми язуы. АККРЕДИТИВ ГРАМОТА -Чит илгә җибәрелүче вәкилгә бирелә торган ышаныч кәгазе




Аккредитация -(АККРЕДИТАЦИЯЛӘҮ ) -1.Катнашу мөмкинлеге чикләнгән һәртөрле чараларга журналистларның һ.б.ш. кешеләрнең катнашуын рәсми билгеләү 2.Дипломатик вәкил итеп билгеләү 3.фин.Вәкаләт бирү (берәр кешегә акча алу яки сәүдә эшләре башкару өчен вәкил итеп җибәрү)




Аккумулятор -Соңыннан файдалану максаты белән электр энергиясе яки җылылык туплау приборы




Аклама -Эшнең акка күчерелгән нөсхәсе; киресе: Каралама




Аклану -I.Агару(1-3). II.АКЛАНУ -1.Үзеңнең хаклы булуыңа, гаепсезлегеңә дәлилләр китерү, шуны расларга тырышу 2.Нин.б. фаразның дөрескә чыгуы тур.; раслану. Өметнең яки хыялның тормышка ашуы тур. 3.Гаепсез табылу, хөкемнән котылу




Аклау -I.Агарту, ак итү. II.1.Гаепсез дип табу. Гаепсез дип хөкемнән коткару 2.Үзеңнең нәр.б. лаек булуыңны эш белән күрсәтү, раслау [ышанычны аклады] 3.Кире кайтару, каплау [тотылган чыгымнарны аклау]




Аклашу -иск.Өйләнешкәнче кыз ягы белән егет ягының вәгъдәләшүе, кыз ярәшү




Аклы -1.Агы булган, ак төс катнаш. Җирлеге ак. Ачык чуар, ак катнаш чуар. Шундый тукымадан тегелгән кием [аклы кимә, аклы димә, аклы кер күтәрми ул] 2.Ак төшкән [аклы күзен әйләндереп...]




Аклык -и.1.Ак булу 2.Яктылык. Ак төс 3.күч.Вөҗданлылык, намуслылык, сафлык [ул яна, бу дөньяны күрмәк булып аклык белән]




Акма -с.Агып тора, ага торган [акма колак]. и.Ага торган шеш




Акман -и.иск.Елның беренче ае; Январь




Акман-токман -и.Кышкы сыек томан (язга авышкан чорда офыкны каплый торганы)




Акмеизм -(АКМЕИСТ) -тар.Индивидуализмга өндәгән, "сәнгать - сәнгать өчен" дигән карашны күтәреп чыккан әдәби агым




Акр -Англиядә һәм Америкада 4047 кв. метрга тигез җир үлчәме




Акробат -Циркта катлаулы гимнастика номерлары башкаручы артист




Акробатика -Акробатлык сәнгате




Акрын -ӘКРЕН -рәв.1.Хәрәкәт тизлеге гадәтидәнтүбән булу тур. Көчсез (хәрәкәт, тәэсир тур.) [а. гына җил исә] 2.Ашыкмыйча, кабаланмыйча. с.Ашыкмый, кабаланмый торган, салмак, авыр хәрәкәтле [а. кеше]. Җайлап, ипләп 3.Тавыш чыгармыйча [а. басып] 4.Пышылдап, тавышны күтәрмичә. Ишетелер-ишетелмәс итеп, йомшак кына. Тыныч, шау-шусыз 5.Озак көттереп (вакыт, гомер тур.) 6.Акрынлап, вакыт үткән саен, торган саен, тора-бара (арта яки кими бару тур.) 7.Сизелер-сизелмәс, аз гына, бераз




Акрынайту -/ Акрынлату -ӘКРЕНӘЙТҮ, ӘКРЕНЛӘТҮ -Нәр.б. хәрәкәт тизлеген, темпын акрын итү, киметү




Акрынаю -/ Акрынлану -/ Акрынлау -ӘКРЕНӘЮ, ӘКРЕНЛӘНҮ, ӘКРЕНЛӘҮ -1.Нәр.б. тизлеге, темпы, ритмы кимү 2.Тавыш йомшару, ишетелер-ишетелмәс хәлгә килү




Акрынлап -ӘКРЕНЛӘП -рәв.1.Ашыкмыйча, эзлеклелек белән, акрын гына 2.Торган саен, вакыт үтү белән (эзлекле үсеш, алга бару процессы тур.)




Акрынлык -ӘКРЕНЛЕК -Акрын булу; сүлпәнлек хәле




Акыртын -ӘКЕРТЕН -Акрын(1-4)




Аксак -Аксап йөри торган, чатан (кеше). Аксый торган, гарип, зәгыйфь (аяк). Мебель тур.: ватык, сынык яки кыска аяклы, селкенә торган




Аксак-туксак -1. рәв.Аксап с.Аксак. күч.Булыр-булмас, җитешле-җитешсез 2.җый.Аксаклар, гарипләр, гарип-гораба




Аксату -1.(Аксау) 2.Кемнең яки нәрсәнең аягын имгәтү 3.күч.Нин.б. эшкә тоткарлык ясау, кимчелек китерү, эшнең рәтен җибәрү, бозу




Аксау -1/ Аксаклау -/ Аксау-туксау -Аякның авыртуы яки гариплеге аркасында йөргәндә бер якка янтаеп-янтаеп алу 2.Авырту, аксак хәлгә килү (аяк тур.) 3.күч.Нин.б. сыйфатның канәгатьләнерлек булмавы, кимчелекле булуы [пьесада табигыйлек ягы аксый] [рифма ягы аксаган җырлар] 4.күч.Алга бармау, артта калу (тормыш, эш һ.б. тур.)




Аксакал -1.тар.Ыру башлыгы 2.кит.Абруйлы, ихтирамга лаек карт. Гомумән олы яшьтәге кеше




Акселерат -и.кит.Тиз үсеп җиткән, озын буйлы үсмер




Акселератор -и.тех.Моторга ягулык катнашмасы бирүне көйләү рычагы




Акселерация -Балаларның һәм үсмерләрнең тиз формалашуы һәм үсүе




Аксельбант -Кайбер армияләрдә генералларның, штабта хезмәт итүче офицерларның, адъютантларның хәрби киемнәрендә җилкә аша үткәрелә торган ука шнурлар




Аксессуар -и.1.Сынлы сәнгатьтә төп предметка өстәмә деталь 2.Сәхнә җиһазы 3.күч.Төп күренешкә өстәмә генә булган икенче дәрәҗә күренеш




Аксиома -Дөреслеген исбат итеп торуның кирәге булмаган чынбарлык




Аксыл -(АКСЫЛЛАНУ) (АКСЫЛЛЫК) -с.1.Ак төскә тартым ачык төс 2.Төссезгә тартым 3.Төсне атаган сүзләр янында шул төснең сыек, акка тартым булуын белдерә




Аксым -Организм күзәнәкләрен төзи торган төп материал; аминокислоталардан торган органик полимер




Аксыргак -Лаләсыманнар семь. юан тамырлы, эре яфраклы, себерке сыман чәчәкле агулы үсемлек; рус. Чемерица




Аксөяк -1.иск.Затлы, югары нәселдән булган кеше, аристократ 2.күч.Эш сөйми, чистаны, тәмлене, йомшакны гына ярата торган артык назлы кеше




Акт -1.Дәүләт, җәмгыять күләмендә зур әһәмияте булган указ, карар 2.Нин.б. юридик факт турында документ, беркетмә 3.Драма әсәренең төгәлләнгән бер өлеше, пәрдә. АКТЛАР ЗАЛЫ -Уку йортларында тантаналы җыелышлар уздырыла торган зур зал




Актамыр -Сарут. (к.: Алабута)




Актару -1.Бергә торган әйберләрнең астын-өскә китереп бутау 2.Әйберләр арасыннан нәр.б. эзләү. Нәр.б. эзләп, әйберләрнең астын-өскә китерү 3.Казып, сөреп бозу (җир, юл тур.) 4.Нәр.б. тузгыту [тузан а.] 5.Нәр.б. эзләп җирне казу тур. [алтын а.] 6.Китап, дәфтәр кебек нәрсәләрне ачып-ачып карау, битләрен бер-бер артлы ачу. Төрле кәгазьләр, язмалар, китаплар арасында эзләнү 7.күч.Узган гомердән кабер вакыйгаларны искә төшереп хәтерне барлау 8.күч.Күздән кичерү, карап, айкап чыгу




Актарылу -1.(Актару) 2.Ватылып, җимерелеп, әйләнеп, авып төшү [манара актарылып төшкән] 3.Ишерелеп агу, айкалу, кайнап болганган кебек хәрәкәттә булу (сыеклык, һава, болыт һ.б. тур.)




Актарыну -1.(Актару(2). Тикшереп өйрәнү, эзләнү




Актер -Театр яки кинода рольләр башкаручы, артист




Актриса -/ Артистка -Хатын-кыз артист




Актив -I.и.1.Җәмәгать оешмасы әгъзаларының яки коллективның иң алдынгы, эшлекле, җитәкче өлеше 2.с.Һәрвакыт җәмәгать эшләрендә катнаша торган, эшлекле, энергияле; киресе: пассив. рәв.Турыдан-туры, бик нык, бөтен көчен, энергиясен биреп [театрны үстерү эшендә актив катнашты]. II.АКТИВ -Предприятие балансының бер өлеше (матди кыйммәтләрнең бөтен төрен дә кертеп)




Активист -Политик көрәштә, төрле оешма һәм җәмәгать эшләрендә актив катнашучы




Активлаштыру -Тагы да активрак итү. АКТИВЛАШТЫРЫЛГАН КҮМЕР -Сеңдерү сәләтен көчәйтү өчен кайнар пар белән эшкәртелгән күмер




Активлашу -1.Актив, активист булып китү 2.Активлану, эштә активлык күрсәтә башлау




Активлык -1.Актив(I,1) булу, активист булу 2.Актив эшчәнлек 3.Терек хәлдә булу. Гадәттәге функцияне үтәрлек хәлдә булу




Актуаль -Хәзерге чор, шушы момент өчен бик мөһим; заман таләпләренә җавап бирә торган




Актуальлек -Актуаль булу, әһәмиятле булу




Акустик -I.1.Акустика белгече 2.Тавыш тоткыч аппаратлар белән эш итүче. II.АКУСТИК -с.Акустикага бәйләнешле




Акустика -1.Физиканың тавышны өйрәнә торган бүлеге 2.Биналарда музыканың яки сөйләүнең ишетелүчәнлек шартлары [залның а.сы яхшы иде]




Акушер -Акушерлык буенча врач-белгеч




Акушерлык -1.Медицинаның йөкле хатыннарга ярдәм күрсәтү мәсьәләләрен карый торган бүлеге 2.Акушер профессиясе; акушер булу. с.Акушерлар әзерли торган [а. курслары]




Акшар -Ак балчык яки акбур. Акбурдан, ак балчыктан әзерләнгән куе сыекча һәм шулар белән өслекне агартканнан соң кипкән катлам




Акшарлау -Акшар белән буяу, агарту




Акцент -1.Сүздәге басым. Басым билгесе 2.Бер тел авазларын һәм сүзләрен икенче тел тәэсирендә бозып, үзгәртеп әйтү. Диалект яки сөйләшләрдәге әдәби тел нормаларыннан аермалы булган әйтелеш. 3.муз.Ритмик басым




Акциз -1.Илдә эшләп чыгарылган кайбер товарларга салына торган өстәмә салым 2.Шундый салымнарны җыю оешмасы




Акционер -Акцияләр(I) хуҗасы




Акция -I.Предприятиегә билгеле бер пай взносы кертелгәнне раслый торган кыйммәтле кәгазь, пай документы. II.АКЦИЯ -Берәр максатка ирешү өчен башкарылган эш, хәрәкәт [дипломатик акция]




Акча -1.Дәүләт тарафыннан чыгарылган, сату-алуда әйбер бәясенең үлчәве булып хезмәт итә торган металл һәм кәгазь билгеләр 2.күч.Капитал; байлык




Акчалата -рәв.Акча белән, акча килеш, натуралата түгел. Акчага әйләндереп, акча исәбе белән санаганда




Акчалы -1.Акчасы бар, акчага бай, дәүләтле [акчалының кулы уйный, акчасызның күзе уйный] 2.Түләүле, акчалата түли торган [акчалы эшкә күчү] Акча күп (күбрәк) түли торган. АКЧАЛЫ УЙНАУ -Отышлы уеннарда акчалата түләп уйнау




Акчасызлык -Акчага мохтаҗлык




Акчарлак -Йөзүче кошлар семь. озын канатлы һәм озын томшыклы, ак яки соры төстәге куе йомшак мамыклы, балык белән туклана торган кош




Акыл -1.Кешенең уйлау, фикер йөртү сәләте, аңлылык дәрәҗәсе [акыл яшьтә түгел - башта] 2.Иҗтимагый аң, иҗтимагый фикер 3.Киңәш [яшьләргә акыл бирү] 4.Уй, фикер [кем башына килгән бу акыл?] 5.Акыллылык [акыл түгел бу эшең] 6.Алдын-артын уйлау, уйлап эш итү, үзеңә, үз хисләреңә контроль 7.Сабак [алай эшләмәскә акыл булыр]. АКЫЛ ТЕШЕ -Егерме яшьләрдә чыга торган иң кырыйдагы азау тешләр. АКЫЛ ТЕШЕ ЧЫГУ -Балигъ булу. АКЫЛ ХЕЗМӘТЕ -Физик энергиядән башка, киеренке уй-фикер йөртүне, аң эшен таләп итә торган хезмәт




Акыллы -с.1.Аңлы, зиһенле. Тәрбияле, яхшы холыклы, тыңлаучан, үзен тота белә торган 2.Ачык фикерле, төпле, уйлап эш итә торган. күч.Кешенең тышкы кыяфәтенә карата; акыллылык сизелеп торган 3.Акылга сыешлы, акылга туры килә торган. Эчтәлекле, фикергә бай, нигезле, логикалы. АКЫЛЛЫ БАШ -ирон.Бик белгән булып кыланучы, белер-белмәс көе башкаларга акыл бирүче/ Акыллым -Яратып, иркәләп әйтелә торган мөрәҗәгать сүзе




Акылсыз -с.1.Юләр, ахмак, уйламыйча эш итүчән 2.Тәрбиясез, холыксыз




Акылсызлану -(АКЫЛСЫЗЛЫК) -1.Юләрләнү, ахмаклану 2.Холыксызлану, тәрбиясезләнү




Акын -Казах, кыргыз һ.б. кайбер халыкларда шагыйрь-импровизатор һәм җырчы




Акырту -1.(Акыру) 2.ирон.Гармун, труба кебек уен коралларында артык көчле уйнау, кычкырту 3.рәв.АКЫРТЫП -Көчләп, ирексезләп; ай-вайга карамыйча, кычкыртып [сәке астыннан берәүне а. өстери башлады]




Акыру -1.Бик көчле кычкыру. Җикерү, сүгү 2.ирон.Бик кычкырып җырлаган сыман итү




Акыру-бакыру -Тупас сүзләр кычкыру, сүгенү




Акырыну -Күп һәм озак акыру




Акырышу -1.Берьюлы ике яки берничә кеше яисә хайван акыру 2.Бер-береңә акыру




Ал -I.с.1.Сыек кызыл, аксыл кызыл, кызгылт ак төс 2.күч.Матур. АЛ ДА ГӨЛ -Бик яхшы, шәп. II.АЛ -и.(гадәттә кыек килеш форм.) Күз караган як; киресе: арт 2.Кеше гәүдәсендә һәм киемендә йөз, күкрәк ягы; киресе: арт. с.Хайван гәүдәсендә һәм арбада: алгы, алдагы [ал аяклары] 3.Кыр эшләрендә бер кеше эшләргә тиешле кишәрлек, бүлем [урак урырга ал алдым] 4.Утырган кешенең тез өсте [алдына башны куеп]. Нәр.б. җыяр, салыр өчен (бераз күтәрә төшеп, җайлап тотылган) күлмәк итәге яки алъяпкыч. Өстәлдә, табында һ.б.ш. һәр кеше каршына, турысына килгән урын. Утырып яки басып торган кешенең каршысы, карап торган ягы 5.Бер-бер артлы тәртип белән тезелгән сафларның алгы рәте, беренчесе. Сафларның, төркемнең башы, төркемне алып баручы урыны (беренче баручы тур.). Киләчәк, киләсе көн [алдагыны уйла] 6.бәйл.АЛДЫ -Берәр эш-хәл башланганчы, башкарылганчы булган вакыт аралыгын белдерә [бәйрәм алды] 7.бәйл.АЛДЫНА -Эш-хәлнең предметка, аның алгы, йөз ягына яки кемгә дә булса юнәлгәнлеген белдерә [капка а. туктау] 8.бәйл.АЛДЫННАН -1)[ишек а. керү] 2)[саф а. атлый] 3)[чәчү а. җыелыш үткәрү] 9.бәйл.АЛДЫНДА -1)[кеше а. кыен] 2)[алар а. көчен җуйды] 3)[алар а. сак бул] 4)[тарих а. без җаваплы]. АЛ ЯК -1)Алда, каршыда булган як 2)Алгы як, алгы бүлмә; киресе: түр як




Ала -с.Ак һәм кара яки ачык һәм тонык төсләрдән торган. Чуар. Күк, ак, кызыл һ.б. төсләр аралаштырылып ялганып ясалган, тегелгән. АЛА БАЛЫК -КЕРКӘ -Сөләйман балыгы семь. тау елгаларында, күлләрдә үрчи торган, кызыл һәм кара тимгелле балык; рус.Форель. АЛА КАРГА -Козгыннар семь. аралаш кара һәм соры йонлы кош. АЛА МИЛӘҮШӘ -Миләүшәнең бер төре; бакчада үсә, һәрбер чәчәге өч төстән тора. АЛА КАР -Язын кырларның ачыла башлаган, җирнең алаланган вакыты. АЛА КАРДАН -Иртә яздан. АЛА КҮЗ -Акай күз




Алабута -Яфраклары ончыл кунык белән капланган үсемлек, чүп үләне




Алабай -1.Ала этләргә бирелә торган исем 2.Абалаучан эткә, әрләшүчән кешегә карата әйтелә




Алабуга -Чәнечке канатлылар төркеменнән кызгылт йөзгечле, буй-буй таплары булган ерткыч балык




Алакай -диал.Акай күзле кеше




Алаша -Печтерелгән айгыр




Алагаем[га] -Бик артык, искиткеч, чамадан тыш. Бик нык, бар көчкә




Алай -а.1.Алда әйтелгән (уйланган, күздә тотылган) рәвешне алмаштыра. Нин.б. эш, күренешкә күрсәтү, чагыштыру өчен кулл. 2.рәв.Ул кадәр, ул дәрәҗәдә 3.ы.Берәр кеше белән сөйләшкәндә аннан ишеткәннәрдән соң уйга калып, аптырап торганда әйтелә [алай... син дә аның яклымыни?]




Алай-болай -рәв.1.Ничек кирәк алай, ничек булса да [а. әзерләнеп, авылдан ычкындым]. с.Нинди дә булса, һәртөрле [а. сүз ишетсәм...] 2.Әгәр дә, әгәр дә мәгәр; көтмәгәндә [а. кисәк кенә яңгыр яуса...]. Ахыр чиктә, әгәр [а. тапсак җаен] 3.Алан-йолан [китәр төсле а. карыйсың]




Алайса -кер.Алай исә, алай булса




Алаканат -иск.Авылдан шәһәргә килеп, җитештерүдә вакытлы эшләүче кеше




Ала-кола -с.Кара һәм ак төсләрдән торган, ала. Төрле төсле, чуар. АЛА-КОЛАЛАНУ (АЛА-КОЛАЛЫК)




Алалану -Ала-кола төскә керү




Аларту -1.Ала төскә кертү 2.Күзне акайту, күзнең агы белән усал итеп карау




Алару -I.Ала төскә керү, алалану. II.АЛАРУ -Ямьсез, куркынычлы итеп, күзнең агы белән карау [акча күргәч күзе аларды]




Ала-тилә[ле] -с.Таплы; ала-кола, чуар




Алача -1.Төрле төстән буй-буй сугылган киндер (күбесенчә ак һәм кызылдан сугыла) 2.диал.Буй-буй итеп сугылган палас, келәм




Ала-чола -с.1.Ала-кола, ала-тилә 2.рәв.сир.Аз-маз, аннан-моннан [төрекчәне ала-чола аңлый]




Алак-шалак -с.диал.Җилбәзәк, җиңел генә уйлаучы




Алак-ялак -/ Алан-йолан -рәв.Туктаусыз як-якка карану тур.




Алама -с.1.Иске, тузган, сәләмә. и.күч.Предмет яки зат исеменнән соң килеп, кемне яки нәрсәне начар, түбән итеп, мыскыллап әйтелә [көтүче аламасы юри шулай тотты] 2.и.Тузган, иске әйберләр, чүпрәк-чапрак 3.күч.Ярлы, хәерче 4.күч.Начар, әшәке. Начар, яман гадәтле (кеше тур.). Начар, күңелсез [бик алама вакыйга]




Аламалану -(АЛАМАЛЫК) -Алама хәлгә килү




Аламачы -Чүпрәк-чапрак җыючы, алама җыючы




Алам-салам -1.Иске-москы, сәләмә нәрсәләр 2.с.Алама, иске




Алан -/ Аланлык -/ Аклан -диал. -ЯЛАН -Урман тирәсендәге яки урман эчендәге зур булмаган ачыклык




Алап -Ашлык, кибәк ташу өчен кабыктан ясалган зур әрҗә яки тубал. күч.Бик зур, артык зур булуга ишарә итеп әйтелә [алап авыз]




Алапай -с.Килешсез зур, җыйнаксыз, тупас зур [алапай олы мичне сүтеп]. АЛАПАЙ БЕЛӘН ШАЛАПАЙ -Һәрвакыт бергә йөрүче ике кеше тур. (к.Агылыйга-тагылый, Әмәк белән Җәмәк, Ишәй белән Кушай)




Алапа -/ Алафа -бор.1.Сугышта, бәрелештә аеруча батырлык күрсәткән кешегә бирелгән материаль бүләк (мәс. кием-салым, исемле кылыч һ.б.) [Алафасы олы, кабыргасы коры (яраланмаган)] 2.диал.Ташлама, ярдәм [алданганга (алла) алафа бирә ди]




Алар -а.3-зат күплек сандагы зат алмашлыгы (1-зат: Ул)




Алачак -и.Биреп торучыга кире кайтачак бурыч. киресе: бирәчәк




Алачык -1.Төрле эшләр өчен кабык, такта һ.б.дан оештырылган кечкенә каралты 2.иск.Җәй көне вакытлыча яшәү өчен куыш. Начар, җимерек кечкенә өй яки бүлмә тур.




Албакча -и.Өйнең алгы, урам ягында кечкенә бакча




Албан -Албаниядә яшәүче төп халык һәм шуның бер кешесе




Албасты -1.Халык ышануларында: йоклаганда кешене саташтыра, баса торган җен, явыз рух 2.Явыз көч, явызлык эшләүче, дию 3.Борынгы, кыргый токым кешесе

Алгай-салгай -рәв.Эленке-салынкы, ничек җитте шулай, тәртипсез (гәүдә торышы, йөреш тур.)




Алгы-салгы -/ Алкы-салкы -рәв.1.Теләмичә, ирене. Эленке-салынкы 2.Бер төрле түгел, бер алай, бер болай үзгәрүчән [көннәр алкы-салкырак тора]




Алпан-тилпән -рәв.Йөргәндә як-якка авып, ава-түнә




Алпы-салпы -Ялкау, иренчәк. рәв.Ялкауланып, иренеп кенә, эленке-салынкы




Алгару -1.Алга китү, алга атлау 2.Алга этәрү алга җибәрү [һөҗүм дәвам итте, яшь батырның данын алгарып]




Алгарыш -Алга таба үсеш; Прогресс




Алгебра -Математикада: сан берәмлекләренең нинди булуына карамастан, хәрефләр белән билгеләнгән зурлыкларның үзлекләрен өйрәнү бүлеге




Алгебраик -с.Алгебра ысуллары белән чишелә торган [а. мәсьәлә]




Алгоритм -Бирелгән мәсьәләне чишү өчен бер-бер артлы тезеп бирелгән алымнар һәм кагыйдәләр җыелмасы




Алгы -с.1.Алдагы, ал яктагы 2.Алдагы, киләчәк, киләсе. и.Алдагы көн, киләчәк 3.сир.Алдынгы, культуралы. АЛГЫ БҮЛМӘ (ЯК) -Ал як. АЛГЫ САФ -күч.Нин.б. эшнең, хәрәкәтнең алдынгы өлеше. АЛГЫ СЫЗЫК (КЫРЫЙ, ПОЗИЦИЯ) -Хәрәкәттәге армиядә дошманга иң якын позиция, иң алдагы окоплар




Алда -рәв.1.Каршыда, ал якта. бәйл.Каршыда [минем алда хәрбиләрчә тор] 2.Киләчәктә 3.Кемнән яки нәр.б. элек 4.Беренче булып, сафның, төркемнең башында. с.Эштә кемнән дә булса өстен, алдынгы 5.хәб.Алга киткән [сәгать 10 минут алда]




Алдагы -с.1.Алгы яктагы 2.Киләчәктәге, киләсе. Алда торган, киләчәктә үтәлергә тиешле. и.Киләчәк [алдагым өметле, бүгенгем күрекле]




Алдан -рәв.1.Элек, беренче булып 2.Башта ук




Алдан-ала -рәв.Вакыты җитмичә, ашыгып, уйламыйча [ала каргадай алдан-ала кычкырма]




Аллы-артлы -/ Алды-артлы -рәв.1.Берсе артыннан икенчесе 2.Бераз вакыт үткән саен, бер-бер артлы, рәттән




Алгыр -Үткен, җитез, уңган [үзе сүзгә дә бик алгыр, бик чапак]. АЛГЫР ЭТ -сир.Җәнлекне эзәрләп тотучы ау эте. күч.Ертлач, бернигә карамый үз дигәнен ала торган кеше турында




Алгысак -1.Тиктормас, кыбырсык, тынгысыз 2.Ашкынулы, дәртле




Алгысау -/ Алгысу -Җилкенү, ашкыну




Алгысыту -Җилкендерү, ашкындыру




Алдавыч -1.Балык, кош һәм хайваннарны алдап ауларга, тотарга яки үтерергә ярдәм итә торган нәрсәләр 2/ Алдагыч -с.Алдый, алдандыра торган [а. күренеш]




Алдак -Ялган, алдау, ялганлау




Алдакчы -(АЛДАКЧЫЛЫК) -ЯЛГАНЧЫ -Алдый торган кеше, ялган сөйләүче




Алдану -1.Алдау(1-5) 2.Ялганга ышанып ялгышу. Берәр кеше яки нәрсә тур. ялгыш уйда булу 3.Кызыгу, ымсыну 4.Отылу




Алдар -с.Алдашырга, ялганларга күнеккән, алдашырга оста булган [алдар таздан да болайрак)




Алдату -Алдау(1-5,7)




Алдау -/ Алдалау -1.Ялганлау, чынлыкны бозып күрсәтү 2.Хәйләләү, хәйләләп нәр.б. алу, кешене авыр хәлдә калдыру; кешегә начарлык эшләү 3.Ялган сөйләп кешене ялгыштыру, ялгыш фикергә китерү 4.(Берәр буш, ялган нәрсәгә) кызыктырып җәлеп итү 5.Саташтыру, ялгыштыру, башкача булып күренү яки ишетелү 6.Вәгъдә бозу, хыянәт итү 7.Ялгышу [хәтерем алдамаса]




Алдау-йолдау -1.Алдау, хәйләләү 2.рәв.АЛДАП-ЙОЛДАП -Төрлечә алдалап [үлемне тагын а. озаткач...)




Алдашу -1.Хәйләләү, хәрәмләү, башкаларны алдау 2.Алдау, ялган сөйләү




Алдым-бирдем ясау -1)Сату-алу, товар алмашу 2)Кыз ярәшкәндә килешү




Алдын -с.1.Алдынгы 2.Өстен [хаклык алдын барчадан]




Алдынгы -1.Иң алдагы, беренче 2.Башкалардан алда бара торган, үрнәк. Укымышлы, прогрессив. и.Эштә, укуда башкалардан алда баручы 3.Хәзерге таләпләргә җавап бирә торган, прогрессив




Алдынгылык -и.1.Алдынгы булу, алда булу 2.Ярышта, көрәштә җиңүче булу, беренчелек




Алдырту -Алдыру(1,2)




Алдыру -1.(Алу(1-6)) 2.Кунакка, эшкә, яшәргә һ.б.ш. сәбәп белән читтән чакырып китерү 3.Алга китү, алга чыгу; нәр.б. башкарып, җиңеп чыгу [хәйлә белән а.]. Кызу, шәп бару [яхшы ат соңыннан алдыра] 4.(Газета, журналны) язылып алу 5.(Ихтыярсыз) кулдан ычкындыру яки урлату




Алдырыклы -ЗУР (ОЛЫ) АЛДЫРЫКЛЫ -Кызу йөри торган, зур атлый торган, алымлы, йөгерек




Алебарда -Айбалта {Европадагы атамасы}




Алебастр -Төзү эшләрендә файд. торган гипслы таш




Александрит -Төсен көндез куе яшелдән ут яктысында куе кызылга үзгәртә торган асылташ




Алеут -Алеут утрауларының, көньяк-көнбатыш Алясканың һәм Командор утрауларының төп халкы




Алҗу -1.ф. Хәлдән таю, ару 2.ф. Бик ялку [көтә-көтә алҗып бетте] 3.с.Арыган[дай] кыяфәтле. Тиз аручан, хәлсез [аты бик алҗу күренә]/ Алҗыту -Хәлдән тайдыру, ардыру, талчыктыру. Йөдәтү, аптырату [акча сорап алҗыта]




Алиби -Берәр җинаять кылуда гаепләнүченең гаепсезлегенә төп дәлил буларак, җинаять ясалган вакытта аның башка урында булуы




Ализарин -Марена тамырыннан алынган яки ясалма әзерләнгән буяу матдәсе




Алимент -Аерым яшәүче, хезмәткә яраксыз гаилә әгъзаларына туганлык мөнәсәбәтендә булган кешеләр тарафыннан закон буенча түләнә торган акча




Алиһә -Хатын-кыз алла




Алйот -диал.Ахмак, акылсыз




Алка -Гадәттә металлдан эшләнгән коршау форм. бөгәлҗә, боҗра. Боҗра форм. нәрсә. 2.Колак йомшагына тага торган асылма бизәнү әйберсе. с.Колак алкасы кебек асылынып торган [алка чәчәкле]. Кайбер үсемлекләрдә колак алкасына охшаш җимешлек 3.Хоккей уенында кулл.тор. түгәрәк яссы резина; шайба




Алкалану -Алка-алка булу, боҗралану; бөдрәләнү




Алкалау -сир.Әйләндерү, чолгап, уратып алу




Алкоголизм -Эчкечелеккә сабышу, эчкечелек




Алкоголик -Эчкечелеккә сабышкан кеше, эчкече, исерекбаш




Алкоголь -1.Спирт; молекуласында -ОН группасы булган органик матдә 2.Гомумән аракы, спиртлы исерткеч эчемлекләр




Алкогольле -Спиртлы, исерткеч




Алкушымча -Сүзнең тамыр алдындагы кисәге, префикс




Алкын -I.с.Мул сулы, көчле агымлы [Агыйделкәй алкын, суы салкын]. II.и.Күн итек, киез ката, читек һ.б.тамагы. (к.: Ылкын)




Алкыш -1.Хуплау яки котлау билгесе итеп кул чабу 2.Хуплау, ярату хисләрен белдергән аллитерацион шигырь [яңа туган балага алкыш әйтү]




Алкышлау -Мактап, хуплап яки котлау билгесе итеп кул чабу




Алла -/ Аллаһ -и.1.Ислам динендә "бар һәм бер" дип таныла һәм табыныла торган затның исеме; Тәңре, Хода. Мәҗүсилек чорында төрле өлкәләргә караган илаһи көч [ут алласы, су алласы]. күч.Табыну әйберсе [синең аллаң - акча иде] 2.күч.Бер диарә кешеләрнең табыну объекты булган кеше тур.. 3.ы.Гаҗәпләнү, соклану, әрнү яки нәфрәт кебек хисләрне белдерә [я алла, нинди гөнаһларым өчен...]. АЛЛА ЙОРТЫ -Мәчет




Аллалаштыру -Алла дип тану, табынырлык дәрәҗәдә олылау




Алласыз -с.Аллага ышанмый торган, динсез, дәһри




Аллану -Ал төскә керү




Аллау -Алга буяу, алга ману. Иннек, ал сөртү




Аллы -Ал төстәге, алсу




Аллы-гөлле -с.Искиткеч матур, ачык, төрле төстәге




Аллегорик -с.Аллегория кулланып язылган, кинаяле




Аллегория -и.Конкрет сәнгать образлары ярдәмендә абстракт төшенчәләр белдерү, киная




Аллегро -1.рәв.Музыкаль әсәрләрнең башкарылу темпы тур.: тиз, шәп 2.и.Тиз темптагы музыкаль әсәр яки аның бер кисәге




Аллерген -и.Аллергия китереп чыгара торган матдә




Аллергик -с.Аллергиягә хас. Аллергия китереп чыгара торган [аллергик авыру]




Аллергия -и.Организмның кайбер чит матдәләргә карата нормаль булмаган, авыру китереп чыгара торган реакциясе




Аллерголог -и.Аллергология белгече




Аллергология -и.Аллергик авыруларны өйрәнә торган фән, дәвалый торган медицина тармагы




Аллея -и.Як-ягына агачлар, куаклар утыртылган юл




Аллигатор -Крокодилның бер төре




Аллитерация -Сәнгатьле сөйләмнең яңгырашлыгын тәэмин итү өчен бер төрле тартык авазларның еш кабатлануы [мәс. сөйсәң сөй, сөймәсәң сөймә, сөймәсәң сөймәсәнә]




Алло -Телефоннан сөйләшкәндә "тыңлыйм", "тыңлагыз" мәгънәсендә әйтелә




Аллопатия -и.Гомеопатиягә капма-каршы буларак, дәвалауның гадәттәге системасы




Аллюр -1.Ат йөреше 2.Донесениенең тиз тапшырылырга тиешлеген аңлатучы шартлы билге




Алма -Алмагачның җимеше. Алмагач. АЛМА КҮБӘЛӘГЕ -Вак күбәләкләр төркеменнән корткыч күбәләк. АЛМА ҮЛӘНЕ -Сары чәчәкле исле үлән; рус.Ромашка пахучая




Алмагач -Розачалар семь. алма бирә торган җимеш агачы




Алмалану -Алмагач чәчәге коелганнан соң, вак-вак алмалар барлыкка килү, җимешләнү. Кайбер җимеш яки яшелчә үсемлекләрнең чәчәк коеп, җимешләнүе




Алмалы -с.1.Алмасы булган, алмаланган 2.Алма-алма итеп бизәк төшерелгән; эре бизәкле. Алма кебек




Алмачуар -Аксыл таплары булган җирән яки күк (ат төсе)




Алмаз -1.Углерод атомнарыннан торган, ялтыравыгы һәм катылыгы белән башка барлык минераллардан өстен торган үтә күренмәле асылташ (сырлы алмаз бриллиант дип йөртелә) 2.Тоткычка алмазның бер кечкенә кисәге беркетелгән пыяла кискеч корал 3.с.Алмаз кебек каты һәм нык




Алмазлану -күч.Нәр.б. ялтыр-йолтыр килеп төрле төскә кереп алмазга охшап торуы




Алман -иск.кит.Немец (Герман) халкының иске атамасы




Алмасар булу -Бер карарга килә алмыйча озак икеләнеп, әйле-шәйлерәк булу




Алмаш -и.1.Кемне яки нәрсәне алмаштыручы. Берәр нәрсә урынына кулланырдай, шуны алмаштырырдай әйбер 2.күч.Нин.б. эштә өлкән буын кешеләрен алмаштыручы (мәс. яшь буын) 3.Вакыт-вакыт алмаштыра торган нин.б. кием комплекты. с.Алмашка кия торган [алмаш кием] 4.иск.Алмашлык




Алмашлап -/ Алмашлашып -/ Алмаш-тилмәш -рәв.Чиратлап, чиратлашып, берсен икенчесе алмаштырып. Кулалмаш эшләү




Алмашлау -Кемне дә булса алмашынып эшләү




Алмашлык -лингв.Исемен атамыйча гына, зат яки предметны, билге һәм микъдарны күрсәтеп килә торган сүз төркеме




Алмаштыру -/ Алыштыру -1.Берәр әйбер биреп, аның урынына икенчене алу 2.Нәр.б. файдаланудан туктап, аның урынына икенчене алу, кую. Үзгәртү, башкача итү 3.Кемгә дә булса алмашка килү 4.Кием тур.: берсе урынына икенчесен кию 5.Акча тур.: ваклау яки эреләү 6.Яңарту, искесен ташлап, яңаны алу 7.Юкка чыккан нәрсә урынына барлыкка килү, нин.б. яңалык кертү тур. 8.Тиң булу, тәңгәл килү 9.Карашыңны, илеңне, урыныңны һ.б.ш. ташлап, башкага күчү




Алмашу -1.Алмаштыру(1) 2.Үзгәрү [исемегез алмашканмы]. Нәр.б. берсе арты берсе килү, алмашыну 3.Бер кешенең эш урынын, постын икенче кеше алмаштыру 4.Кием тур.: берсен салып, икенчесен кию




Алмашчы -1.Берәр кешенең эш урынын алмаштырырга тиешле, аңа алмашка калып эшләргә тиешле кеше 2.Нин.б. эштә, көрәштә олы буынга алмашка килгән (киләсе) яшь буын




Алмашыну -/ Алышыну -1.(Алмашу) 2.Дежур яки эш сәгате тулгач, урынына кеше килеп, эштән туктау 3.Үзгәрү, бер хәлдән икенче хәлгә күчү. Кешенең рухи халәте, үз-үзен тотышы кинәт үзгәрү, башкачалану 4.Берсе артыннан берсе килеп тору, чиратлашу




Алогизм -и.Логикасызлык, логик фикер йөртүдәге каршылык/ Алогик -с.Логикасыз, логикага сыймый торган




Алоэ -Йөзьяшәр. Озынча һәм калын итләч яфраклы көньяк үсемлеге




Алпавыт -Феодализм мөнәсәбәтләре булган илләрдә - эре җир биләүче, дворян




Алпамша -1.Әкиятләрдә бер батыр образы 2.күч.Зур, баһадир гәүдәле, аруны белми торган кешегә карата әйтелә




Алпар -Батыр сугышчы, рыцарь [алпарына күрә толпары]




Алсу -с.Сыек ал, аксыл ал төс




Алсулану -1.Алсу төскә керү 2.Алсу булып күренү




Алсулык -и.Алсу төс




Алтарь -Православие чиркәвендә иконостас белән бүленгән түр як




Алтатар -(АЛТЫ АТАР) -Револьвер




Алтаяк -Тегермәндә ташны әйләндерә торган орчыкның кырык чөйгә тоташкан югары башы. Алты кигиле тәгәрмәч




Алтмыш -(АЛТМЫШАР) (АЛТМЫШЛАП) (АЛТМЫШЫНЧЫ) -60 санын һәм микъдарын белдерә




Алты -(АЛТАУ) (АЛТЫЛАП) (АЛТЫЛЫ) (АЛТЫШАР) -6 санын һәм микъдарын белдерә




Алты-биш -Юләр сымак, аңгыра, тиле-миле, аңгы-миңге




Алтылык -Алты очколы уен картасы яки домино




Алтын -1.Сары төстәге затлы металл, химик элемент (Au, ат.мас.197, 1064 гр.эри). с.Алтынга бәйләнешле. с.Алтын төсле, ачык сары 2.Шундый металлдан коелган әйберләр. Шундый металлдан коелган акча. Гомумән акча турында әйтелә. Гомумән байлык тур. 3.Алтынга манылган ефәк җеп 4.Алтынлы яки алтын төсендәге буяу 5.с.күч.Бик яхшы яклары, сыйфатлары белән аерылып торган кеше яки нәрсә тур.. Бик акыллы, игътибарга лаек (сүз, фикергә карата). күч.Кыйммәтле, яхшы, кадерле [яшь чагым, алтын чагым] 6.АЛТЫНЫМ -Кадерләп, иркәләп мөрәҗәгать итү сүзе. АЛТЫН АГАЧ -Мәңге яшел куак; рус.Аукуба. АЛТЫН КАЗЫК -Поляр йолдызы. АЛТЫН КОРСАК -Корткыч бөҗәк. АЛТЫН ТАМЫР -Кыска юан тамырлы, сары чәчәкле дару үләне: Родиола. АЛТЫН ЧӘЧӘК -Кызыл, ак, ал чәчәк ата, бакчада үсә торган күпьеллык үсемлек; рус.Маргаритка




Алтын-көмеш -җый.Алтын белән көмеш. Гомумән кыйммәтле нәрсәләр, асылташлар, затлы әйберләр




Алтынлану -1.Алтын белән йөгертелү, алтынга манылу 2.Алтынга манылган ефәк җеп белән тегелү, чигелү 3.Алтын сыман сары төскә керү, саргаю. Алтынга охшап ялтырау, алтын сыман булып күренү тур




Алтынлау -1.Алтын белән бизәү, алтын йөгертү 2.Алтын төсенә кертү, алтын-сары төс бирү




Алтынлы -с.1.Составында алтын булган, алтын белән катнаш 2.Алтын йөгертелгән




Алтын-сары -Алтын сыман сары, алтынга тартым төстәге




Алтынсу -с.Сыек сары




Алтынчы -I.(Алты). II.Алтын-көмеш нәрсәләр эшләүче, коючы, алтын остасы; ювелир




Алу -1.Нәр.б. кулга тотып үзеңә күчерү. Бирүчедән кабул итү [хат алу]. Үзеңнеке итү. 2.Бер нәрсәне икенчедән, өлешне бөтеннән аеру [өстәлдән китап, коедан су, таудан таш алу] 3.(Үзең белән) йөртү, ияртү [ал мине үзең белән] 4.Үз өстеңә эш яки йомыш кабул итү 5.Нин.б. дәрәҗәгә, хәлгә ирешү, ия булу 6.[монда гыйлем алып булмый] 7.[бурычка алу][такси алып...] 8.[алма алып ашыйбыз] 9.[штраф алу][күпмегә алсаң да риза] 10.[серләрен алыр өчен][Казанны дошман алган] 11.[ярты сәкене алып утырды][курку алды] 12.[атым әкрен басып күп ала] 13.[нефтьтән бензин алу][бәрәңге алу] 14.[сабан төрәне киң ала][туп ерактан ала] 15.[вакытны алу] 16.[мулланың указын алу][акчаны алганнар] 17.[эшкә алу] 18.[хатынлыкка алу] 19.[кояш ваннасы алу][җәй көне дә суык ала] 20.[сүзен уенга алды] 21.[киемнең җиңен бераз алырга] 22.бодайны кырау алды] 23.[чәч алу] 25.[командага алу][тәрбиягә алу] 26.[пленга алу][унлап балык алган] 27.күч.[русчадан сүзләр алу][корал итеп алды] 28.ярд.[исәпкә алу][үч алу] 29.[каты шелтә алды] 30.боер.ф.[менә минем хатынны гына алыйк...] 31.бәйл.[чәчкәннән алып амбарга кергәнче][олысыннан алып кечесенә чаклы] 32.ярд.ф.[эләктереп ала][коткарып алырлар төсле][кайсыгыз башкара ала?]. АЛЫП БАРУ -1.Кая да булса үзең белән илтү 2.[машинаны а.] 3.[бер нәтиҗәгә а.] 4.[һәлакәткә а.] 5.[җыелышны а.] 6.[көндәлек а.]. АЛЫП ТОРУ -1.Вакытлыча файдалануга алу 2.Биләү, үз эченә алу. АЛЫП ЧЫГУ -1.[бүлмәәг а.] 2.[сукмак туп-туры алып чыкты]




Алу-сату -Алу һәм сату эшләре, сәүдә; сату-алу




Алфавит -ӘЛИФБА -Язуда кулланыла торган хәрефләрнең кабул ителгән тәртиптә төзелгән җыелмасы




Алхимик -Алхимия белән шөгыльләнүче




Алхимия -Гади металларны алтынга әверү юлларын эзләүгә багышланган, урта гасырда фәнни химиягә кадәр таралган мистик өйрәтмә




Алчак -(АЛЧАКЛАНУ) (АЛЧАКЛЫК) -диал.1.Якты чырайлы, ачык йөзле, кече күңелле 2.Җилкенеп, ашкынып тора торган 3.Явыз, оятсыз




Алшарт -Нин.б. эшне уңай хәл итү өчен мөмкинлекләр, алгы шарт




Алтакта -Киемнең алгы өлеше, өлгесе




Алъяпкыч -/ Алъяпма -Күлмәкнең алдын пычранудан, тапланудан, тузудан саклау өчен киелә торган кием




Алынча -этн.Вак тәңкәләр белән бизәлгән һәм күлмәк өстеннән киелә торган күкрәкчә




Алып батыр -Әкиятләрдә: гадәттән тыш зур гәүдәле кеше образы




Алыкман -иск.Товарның, әйбернең савыттан башка гына үз авырлыгы - Нетто




Алым -1.Берәр нәрсәне тормышка ашыру юлы, ысулы, методы 2.Атлау рәвеше [бу атның алымы зур] 3.Нин.б. эшчәнлекнең, хәрәкәтнең күләмлелеге, зурлыгы тур.; колач(2)




Алымлы -с.1.Киң итеп иңләп бара торган [киң алымлы сабан] 2.Алдырыклы [алымлы ат]




Алын -Кыр эшләрендә эшкәртеләсе басуның бер башыннан икенчесенә кадәр бер кеше алып барырга тиешле кишәрлек; Ал




Алынма -1.с.Башка телдән алынган [алынма сүз]. и.[гарәп-фарсы алынмалары] 2. Алынмалы -с.Алына торган, алынып куела торган [а. рам]




Алыну -1.(Алу(13,17,25,26)) 2.Нәр.б. эшләргә, башкарырга риза булу, риза булып башлау [бу эшкә алындым]




Алыпсатар -/ Алып-сатар -Берәүдән алып, табыш белән икенче берәүгә сатучы, спекулянт




Алыш-биреш -җый.1.Бирәчәк һәм алачак 2.Сату-алу; сәүдә 3.Мөнәсәбәт, бәйләнеш, эш (итү) [аның белән артык алыш-бирешем юк]. АЛЫШ-БИРЕШ ИТҮ -Сату-алу белән шөгыльләнү, сәүдә эшләре алып бару. АЛЫШ-БИРЕШЛЕ -Сату-алу, сәүдә эшләре булган, сәүдә белән шөгыльләнә торган




Алыс -и.диал.Ерак җир, ерак урын [арысландай алышкан, угы алган алыстан]




Алыча -ӘЛВӘН, ӘЛҮ, ӘЛҮЧӘ -Көньякта үсә торган җимеш агачы, сливаның бер төре. Шул агачның җимеше. с.Шул җимештән ясалган




Алыш -Бергә-бер көрәшү (бил алышу, бокс, дуэль, шахмат һ.б.ш. тур.); рус. Поединок




Алышу -1.(Алу) 2.Алмашу(1) 3.Көрәшү, көч сынашу [көрмәкләшеп алыша башладылар]




Альбинос -и.Пигмент җитешмәү (яки булмау) сәбәпле ак төстәге организм




Альбатрос -Очы кәкрәеп килгән озын томшыклы һәм тар озын канатлы зур диңгез кошы




Альбумин -и.Йомырка агы тибындагы аксым




Альт -1.Җырлаганда балаларның яки хатын-кызларның калын тавышы 2.Скрипкадан зуррак кыллы музыка коралы




Альбом -и.Шигырь, фотокарточка, рәсем һ.б.ның коллекциясен җыю өчен төпләнгән махсус китап яки дәфтәр




Альманах -Бер чорда яшәгән төрле авторларның әдәби, тарихи һәм публицистик характердагы әсәрләре җыентыгы




Альма-матер -Үзең укыган университет




Альпеншток -Биек тауларга, бозлыкларга менү өчен, бер башына очлы тимер беркетелгән таяк




Альпинизм -Бик биек тауларга күтәрелү спорты




Альпинарий -Бакчаның яки паркның ташлы тау сыман итеп эшләнгән өлеше




Альпинист -Альпинизм белән шөгыльләнүче спортчы




Альтернатив -с.Икенең берсе мөмкин яки тиешле булган [альтернатив карар]




Альтернатива -и.Мөмкин булган ике карарның берсен генә сайлау кирәклеге




Альтруизм -и.Үзеңнең шәхси мәнфәгатьләрең белән хисаплашмыйча, башкаларга файда китерергә тырышу




Альтруист -и.Кешеләргә игелек итәргә теләүче




Альтруистик -с.Кешеләргә игелек итүгә юнәлтелгән




Альфа -Грек алфавитының беренче хәрефе. күч.Нәр.б. нигезе, башлангычы. АЛЬФА-НУРЛАР -Уңай корылмалы радиоактив кисәкчекләр агынтысы




Альянс -и.Берләшмә, берлек [политик альянс]




Алюмин -с. Алюминийдан ясалган [а. чәйнек]




Алюминий -Көмешсыман ак, тиз чүкелә торган җиңел металл, химик элемент (Al, ат.мас.27, 660 гр. эри)




Алюмосиликат -Составында алюминий һәм кремний булган тоз




Ал-ял -1.АЛ-ЯЛ БЕЛМӘҮ -Күп эшләү, ял итмәү, ару-талуны белмәү. АЛ-ЯЛ БУЛМАУ -Ял итү мөмкинлеге булмау. АЛ-ЯЛСЫЗ -Ял итмичә, бик киеренке




Амальгама -и.Нин.б. металлның терекөмеш белән кушылмасы




Амальгамалау -Терекөмештә эретү юлы белән өслеккә нин.б. металл йөгертү [көзге амальгамалау]




Аман -(берлек санда) Имин, исән-сау [аман килеп җиттем, әйберләр имин]




Аманлык -(берлек санда) Иминлек, исән-саулык [я китсен суфый мәктәптән аманлык белән, я ку кәҗәне бакчадан яманлык белән]




Амбар -Ашлык, он, товар һ.б.кирәк-яракларны саклау корылмасы




Амбарчы -1.Амбар мөдире 2.Амбар каравылчысы




Амбициоз -с.Амбицияле




Амбиция -кит.Үз-үзеңне артык ярату хисе, тәкәбберлек, мин-минлек




Амбразура - 1.махс.Стенада тәрәзә яки ишек уемы 2.Хәрби ныгытмаларның стеналарында яки хәрби судно башнясында ату өчен ясалган махсус тишек




Амбулатор -с.Амбулатория шартларындагы




Амбулатория -Авыруларга мед. ярдәме күрсәтә торган дәвалау оешмасы




Амеба -Бер күзәнәкле иң гади тереклек иясе (формасы даими үзгәрүчән була)




Американ -1/ Америкалы -Америкада яшәүче кеше 2.с.Америкага бәйләнешле




Американистика -Америка халыкларын өйрәнү фәне




Аметист -Шәмәхә яки зәңгәрсу шәмәхә төстәге асылташ




Амин -I.Теләк теләгәндә яки хәер-дога кылганда, вәгазь сөйләгәндә "шулай булсын", "кабул булсын" мәгънәсендә соңгы сүз итеп әйтелә. АМИН ТОТУ -Ашаганнан соң кул күтәреп дога кылу. II.АМИН -хим.Азот һәм водородтан торган химик радикал - NH2




Аминокислота -NH2 группасы булган органик кислоталарның берсе; аксым составындагы матдә




Аммиак -Водород белән азот кушылмасыннан торган бик ачы исле төссез газ, суда эреткәндә нашатырь спирты барлыкка килә




Аммонал -Составында аммоний селитрасы, порошок сыман алюминий булган шартлагыч матдә




Аммоний -Дүрт водород һәм бер азот атомыннан торган ион 2.Сыеклыкны газлау, камырны ясалма күпертү өчен файд.торган порошок




Аммофос -Составында азот һәм фосфор булган ашлама




Амнистия -Югары властьлар тарафыннан чыгарылган, суд хөкеменнән өлешчә яки бөтенләйгә азат итү турындагы указ




Амнистияләү -Амнистия буенча азат итү




Амортизатор -Автомобильләрдә, самолетларда бәрелү-сугылу тәэсирен йомшарткыч җайланма




Амортизацион -с.Амортизация(2) өчен хезмәт итә торган




Амортизация -1.Тузу сәбәпле милекнең, әйбернең кыйммәте кими бару 2.Махсус җайланмалар ярдәмендә бәрелү-сугылу тәэсирен йомшарту




Аморф -с.1.Төзелеше кристаллик булмаган 2.лингв.Морфологик категорияләре булмаган [кытай теле - аморф тел]




Ампер -Электр тогы көчен үлчәү берәмлеге




Амперметр -Электр тогы көчен үлчәү приборы




Ампир -и.иск.19 йөз башында Франциядә антик үрнәкләр нигезендә барлыкка килгән сәнгать стиле




Амплитуда -Тирбәлү киңлеге, колачы




Амплуа -Бер актер тарафыннан башкарыла торган бер тип рольләр




Ампула -Зур булмаган дозаларда дару саклау өчен герметик ябылган, нечкә муенлы пыяла савыт. Герметик ябылган матдә саклагыч




Ампутация[ләү] -Тәндәге берәр әгъзаны яки аның бер өлешен операция юлы белән кисеп алу




Амуниция -иск.Хәрби хезмәткәрнең кием һәм коралларыннан башка кирәк-яраклары




Амфибия -и.1.Кечкенә вакытта саңаклар аша, зурайгач үпкә белән сулый торган умырткалы җир-су хайваны 2.Җир-су үсемлеге 3.Җиргә дә, суга да төшә һәм күтәрелеп китә ала торган самолет, гидроплан. Җирдә дә, суда да йөри ала торган танк, автомобиль




Амфибрахий -и.Силлабо-тоник шигырь төзелешендә - як-яктагы ике иҗеге басымсыз һәм уртадагысы басымлы булып килүче стопа төре




Амфитеатр -1.Борынгы грекларда һәм римлыларда: тамаша өчен түбәсе ачык корылма (анда тамашачыларның урыннары арена тирәли ярым түгәрәк яки түгәрәк ясап төзелгән) 2. Хәзерге театрда яки циркта: партер артында яки ложалар өстендәге ярым түгәрәк булып урнашкан урыннар. Шул урында утырган халык




Ана -1.Балага карата: тудырган хатын, әни




Анабиоз -и.Организмның тереклек эшчәнлеге вакытлыча тукталып тору хәле (мәс. үсми яткан орлыклар, кышкы йокыга талган җәнлекләр)




Анаграмма -Сүздәге хәрефләрнең урынын алыштырып башка сүз ясау




Анакай -Олы яшьтәге хатын-кызга эндәшү сүзе (христианнарда). АНАЛЫ-БАЛАЛЫ (АНАЛЫ-КЫЗЛЫ) (АНАЛЫ-УЛЛЫ) -рәв.Ана белән бала бергәләп




Аналык -1.Ана булу 2.Хатын-кызның һәм бала тудыра торган хайваннарның яралгы үсә торган эчке органы




Анаконда -и.Буар елан




Анализ -1.Предметны яки күренешне аерым өлешләргә, кисәкләргә бүлеп, таркатып өйрәнү алымы; киресе: синтез 2.Нин.б. матдәне элементларга таркату, аларны тикшерү 3.Әйбер, күренеш турында тулаем хөкем йөртү өчен аның аерым кисәкләрен тикшерү




Анализатор -1.Матдәләрне, күренешләрне анализларга ярдәм итә торган приборлар исеме 2.Тынычсызлануларны сизү һәм аеруны тәэмин итә торган орган




Анализлау -АНАЛИЗ ЯСАУ -Нәр.б. җентекләп тикшерү, өйрәнү




Аналитик -I.и.Нәр.б. тикшергәндә анализ методлары белән эш итүче, яхшы анализлаучы белгеч. II.АНАЛИТИК -с.Анализга нигезләнгән




Аналог -Нин.б. предмет яки күренешкә тәңгәллеге, охшашлыгы булган башка предмет яки күренеш




Аналогик -с.Аналогиягә нигезләнгән 2.Аналогия тәшкил иткән, охшаш, бердәй, тәңгәл




Аналогия -Предметлар яки күренешләр арасында берәр яктан охшашлык




Анамнез -Кешенең үзеннән, аны белүчеләрдән сорашып алына торган медицина белешмәләре




Ананас -Озынча түгәрәк формалы, эре һәм татлы, калын кабыклы җимеш бирә торган көньяк үсемлеге




Анар -Әчкелтем-баллы җимеш бирә торган көньяк агачы рус.Гранат




Ангстрем -1:10000 миллиметрга тигез озынлык үлчәү берәмлеге




Андыз -Болында үсә торган сары чәчәкле үлән рус.Девясил




Анчар -Агулы тропик үсемлек




Ангина -Йоткылыктагы лайлалы катлауның, бигрәк тә тамак бизләренең ялкынсынуы




Анилин -Буяу һәм дарулар ясаганда кулланыла торган май сыман төссез агулы органик сыеклык




Анапест -Силлабо-тоник шигырь төзелешендә ике басымсыз иҗектән соң бер басымлы иҗек килгән өч иҗекле стопа




Анархизм -1.тар.Һәртөрле дәүләт властен, политик көрәшне танымый һәм анархияне яклый торган иҗтимагый-политик агым 2.Властьны, авторитетны танымау, башбаштаклык




Анархик -с.Анархизмга бәйләнешле




Анархист -тар.1.Анархия тарафдары, анархистлар оешмасы члены 2.Властька, авторитетка буйсынмаучы, башбаштак




Анархия -1.Властьсызлык 2.Тәртипсезлек, башбаштаклык




Анархо-синдикализм -тар.Халыкара профсоюзлар хәрәкәтендә идеологик һәм политик мәсьәләләр буенча анархизм йогынтысында торган агым




Анасы -Ирнең хатынына карата эндәшү сүзе. Балалы хатын 2.с.Ана җенестән булган; киресе: ата 3.Гадәттә өстәмә сүз яки аергыч урынында: иң кадерле, мөкатдәс, якын булган нәрсә тур. [җир-ана. Идел-ана] 4.күч.Тудыручы, барлыкка китерүче. АНА КОРТ -Озынча корсаклы иң зур умарта корты. АНА КАПТЫРМА -Каптырманың элмәкле ягы. АНА ТЕЛЕ -Туган тел. АНА ӘРЕМ -Көпшәсез тәбәнәк әрем, ак әрем




Анатом -Анатомия белгече




Анатомия -Организмнарның тышкы һәм эчке төзелешләре турындагы фән. Берәр органның төзелеше. АНАТОМИЯ ТЕАТРЫ -Мәетләрне суд экспертизасы һәм фәнни максатлар белән яру өчен махсус бина




Анафора -Сөйләмнең ике яки берничә кисәге башында бер үк сүзнең яки авазның кабатлануыннан торган шигъри алым [мәс.Бер җирдә юк андый ак каеннар, бер җирдә юк андый урманнар]




Анахронизм -и.1.Бер эпоха вакыйгаларын, әйберләрен, күренешләрен башка эпохага күчереп хронологияне бозу 2.Искелек калдыгы




Анахроник -Анахронизм га хас, искелектән калган




Анаша -Һинд киндереннән алына торган наркотик




Анаэроб -Ирекле кислородтан башка яшәүче, нормаль һавасыз яши торган микроб




Ангажемент -и.иск. Артистларны килешү буенча билгеле бер срокка эшкә чакыру, яллау




Ангар -Самолетлар саклау һәм ремонтлау өчен махсус корылма




Ангидрид -Кайбер химик элементларның югары валентлы оксидының атамасы: "сусызландырылган кислота" [мәс. күкерт ангидриды - SO3]




Англикан -АНГЛИКАН ЧИРКӘВЕ -Протестантлык һәм католиклык катнашмасына охшаш чиркәү өйрәтмәсе




Англоман -Тормышта гореф-гадәтләре белән һ.б. күп нәрсәдә инглизләргә иярүче. Англиядә эшләнгән әйберләрне өстен күрүче, артык яратучы




Англофил -Инглиз милләтен һәм культурасын яратучы, яклаучы




Англофоб -Инглиз милләтен һәм культурасын яратмаучы




Анда -а.1.Урынны күрсәтә һәм аның сөйләүчедән ераграк икәнлеген белдерә; ул урында; киресе: монда 2."Ул" алмашлыгының урын-вакыт килешендәге формасы: ул кешедә, аңарда. Нин.б. әйбергә, мәсьәләгә яки кешегә ишарә итеп әйтелә [анда эшең булмасын] 3.Шунда, шул очракта, шул вакытта [бер алдашты, анда да тотылды] 4.кис.Боерулы җөмләдә боеру төсмерен көчәйтә, сөйләмгә беркадәр тупасрак тон кертә [тизрәк булыгыз анда!] 5.Мөнәсәбәтле сүзләр составында: кайда - анда [кайда баксаң, анда тулган сәүдәгәр]




Анда-монда -рәв.1.Анда-санда, сирәк-мирәк 2.Тегендә дә, монда да; тегендә-монда, төрле җирдә. Кая да булса [әгәр анда-монда чыксаң]




Анданте -1.рәв.Музыкаль әсәрнең башкарылу темпы тур.: әкрен, салмак  2.и.Салмак темптагы музыкаль әсәр яки аның бер кисәге




Анда-санда -рәв.Ара-тирә, сирәк кенә, сирәк-мирәк




Андый -Элек сөйләнгән яки нин.б. хәлләр белән билгеләнгән үзлеккә, ишарәли




Андый-мондый -с.1.Берәр, нинди дә булса 2.Тегенди-мондый, ни җитте (бик мөһим түгел). Юк-бар, имеш-мимеш 3.Начар, бозык, шикле 4.Берәр төрле, көтелмәгән [а. хәл була калса]




Анекдот -1.Кызыклы, көлке вакыйга тур. кыска хикәя, мәзәк 2.күч.Кеше ышанмаслык вакыйга




Анероид -Барометрның сыеклыксыз төре




Анестезиолог -и.Анестезия белгече




Анестезия[ләү] -и.мед.Берәр органның, тән өлешенең авырту (нәр.б. тою) сәләтен вакытлыча бетереп тору; авыртусызландыру [җирле анестезия]




Анималист -и.Хайваннар рәсемен яки сынын ясаучы рәссам яки скульптор




Аниматор -Мультфильмнар төшерүче




Анимация -и.Сүрәтләрне хәрәкәтчән итү, хәрәкәтчән сүрәтләр ясау (кино төшерүдә, электроникада)




Анимизм -и.Борынгыларның табигатьтәге барлык предметларны җанлы дип санавы [анимистик ышанулар]




Анимистик -с. Анимизмга хас (бәйләнешле)




Анион -Тискәре корылган ион




Анод -Тискәре корылган электрод (к.: Катион, Катод)




Анкер -Ыргаксыман чыгынтысы (чыгынтылары) булган механик җайланма (мәс. сәгатьтә)




Анкета -Кем дә булса турында мәгълүмәт алу өчен сорауларга җаваплар рәвешендә тутырыла торган кәгазь




Анклав -Дәүләтнең башка дәүләт биләмәләре белән уратып алынган һәм диңгезгә дә чыкмый торган бер биләмәсе




Анлык -с.Аңа җитәрлек, аңа җавап бирерлек [анлык кына көч бар]




Аннан -рәв.1."Ул" алмашлыгының чыгыш килеш формасы: ул урыннан 3.Соңыннан, бер эштән соң яки берникадәр вакыттан соң: аннары 2.Нәр.б. үтәлеш тәртибен санаганда кулл. 3.кер.Инде, азакта, соңгы чиктә. АННАН АРЫ -/ Аннары -рәв.Нин.б. эш яки вакыйгадан соң, аның артыннан соңыннан. АННАН (ДА) БИГРӘК -Бигрәк тә, иң әһәмиятлесе. АННАН КАЛА -Аннан башка, аны санамаганда, исәпләмәгәндә. АННАН СОҢ -1)Соңыннан, аннары 2)Аңардан башка, тагын 3)кер.Нәр.б. кисәтеп, басым ясап әйткәндә кулл [аннан соң бит…]




Аннан-моннан -рәв.1.Төрле җирдән, теләсә кайдан, тегеннән дә, моннан да 2.Җиренә җиткермичә, тиз-тиз, ашык-пошык, килде-китте, өстән-өстән генә. Көчкә, ничек кирәк алай 3.Начар ният белән, әллә нинди шикле сәбәп белән [аннан-моннан сөйләвем түгел, авырга алма]




Аннексия -Берәр илне яки аның бер өлешен башка илгә көчләп кушу




Аннексияләү -Аннексия политикасы үткәрү




Аннотация -Мәкалә яки китапның төп эчтәлеген ача торган кыскача характеристика




Аномалия -Нормадан, гомум закончалыктан тайпылыш




Аномаль -с.Нормадан тайпылган, гадәти булмаган




Аноним -1.и.Үзенең исемен яшерүче автор 2.с.Исеме билгеле булмаган, үз исемен күрсәтмәгән 3.и.Авторы күрсәтелмәгән хат, мәкалә 4.с.Авторы күрсәтелмәгән, авторсыз




Анонимка -Авторы билгесез булган хат, имзасыз хат




Анонимчы -Аноним хатлар язучы




Анонс -Булачак спектакль, концерт, кинофильм турында алдан ясалган белдерү, игълан




Анофелес -Малярия черкие (озынборыны)




Ансамбль -1.Нин.б. бер бөтеннең төрле кисәкләре арасында үзара ярашканлык, гармония 2.Спектакльне башкаручылар составы. Җырчылар, биючеләр яки музыкантлар составы 3.Берничә кеше тараф. бергә башкарыла торган музыкаль әсәр (трио, квартет һ.б.)




Ансат -(Асат -сөйл.) Җиңел, кыен булмаган, гади




Ансатлану -/ Ансатлашу -/ Асатлану -/ Асатлашу -Җиңеләю, ансатка әйләнү




Ант -1.Тантаналы вәгъдә 2.Изге дип саналган әйберне (җир, ана, ил, ипи һ.б.) шаһитлыкка чакырып әйтелгән вәгъдә сүзе; нәр.б. үтәргә ышандыру сүзе




Антлы -с.1.Ант биргән, анты булган 2.Ант белән ныгытылган




Антагонизм -Килешә алмаслык каршылык




Антагонист -1.Килешә алмаслык дошман 2.Тәэсир һәм функцияләре бер-беренә капма-каршы булган матдәләр яки әгъзалар




Антагонистик -с.Антагонизм белән характерлык, килешә алмаслык




Антипод -1.Җир шарының бер-беренә капма-каршы ике ягында яшәүчеләр 2.күч.Карашлары, үзенчәлекләре, зәвыклары буенча башка бер кешегә капма-каршы кеше




Антарктика -Җир шарының Көньяк поляр түгәрәк аръягындагы өлеше




Антенна -Радиодулкыннарны тотып алу яки тарату җайланмасы




Анти... -"Капма-каршылык", "дошманлык" мәгънәләрен бирә торган алкушымча (мәс. Антисанитар, Антифашист)




Антибиотик -Бактерияләр, микроблар үтерергә сәләтле химик матдә




Антидөнья -Галәмдә булуы мөмкин дип фараз ителгән, антикисәкчәләрдән торган дөнья




Антик -с.1.Борынгы грек һәм Рим тарихына, культурасына бәйле 2.Классик дөрес төзелешле, матурлыгы белән антик дөнья сыннарын хәтерләтүче (йөз, тән төзелеше һ.б. тур.)




Антиквар -1.Сирәк очрый торган борынгы сәнгать әйберләре, китаплар һәвәскәре, шуларны җыючы, шулар белән сату итүче 2. с.Борынгы һәм кыйммәтле [а. ваза]. 3.с.Антиквар әйберләр белән сату итә торган [а. кибет]




Антиквариат -Борынгы һәм кыйммәтле әйберләр




Антиклерикаль -с.Чиркәүгә һәм руханиларга каршы юнәлдерелгән




Антикомунизм -Коммунизмга каршы юнәлтелгән идеология һәм политика




Антилопа -Куыш мөгезлеләр семь. пар тояклы, матур гәүдәле күшәүче хайван




Антипатия -Яратмау, нәфрәтләнү хисе; киресе: симпатия




Антипатияле -Сөйкемсез, мәхәббәтсез; киресе: симпатияле




Антисанитар -с.Санитария нормаларына ярашсыз




Антисанитария -и. Санитария нормаларына ярашсыз, пычрак, микроблар үрчү өчен кулай шартлар




Антисемит -Антисемитизм тарафдары, еврейләрне дошман күрүче




Антисемитизм -Еврейләргә карата милли дошманлык политикасы




Антисемитик -с.Еврейләргә каршы юнәлтелгән, еврейләрне дошман күргән




Антисептик -и. Яраны, җилсенгән тукымаларны зарарсызландыру, микроблардан арындыру чарасы




Антисептика -Яраны, җилсенгән тукымаларны зарарсызландыру, микроблардан арындыру




Антисовет -с. Антисоветизмга хас [антисовет элементлар]




Антисоветизм -и.тар. Советлар Союзына, совет режимына дошман булган идеология һәм политика




Антистатик -и.с. Химик сүсләрнең статик электр корылмасы туплавын киметә торган матдә




Антитеза -1.Каршы кую, каршылык 2.Капма-каршы булган яки кискен аерылып торган төшенчә һәм образларны бирүдән торган әдәби стилистик алым




Антитезис -Бер тезиска каршы куелган тезис, фикер




Антифашист -и. Фашизм дошманы, фашизмга каршы көрәшүче




Антифашистик -Фашизмга каршы юнәлтелгән




Антициклон -Югары атмосфера басымы хөкем сөргән өлкә {гадәттә көн аяз, җилсез, кыш көне салкын һәм җәй көне эссе була}




Антологик -с.Борынгы грек лирикасы рухында язылган




Антология -Төрле авторларның сайланма (башлыча шигъри) әсәрләре җыентыгы




Антоним -лингв.Мәгънәсе белән башка бер сүзнең капма-каршысын белдерә торган сүз (мәс. ак - кара)




Антоновка -Соң өлгерә торган хуш исле, әчкелтем алма төре




Антракт -1.Спектакль пәрдәләре яки концерт бүлекләре арасындагы тәнәфес 2.Пьесаның ике арасында уйнала торган зур булмаган музыкаль әсәр




Антрацит -Ташкүмернең җылылыкны күп бирә торган кара һәм ялтыравыклы иң яхшы төре




Антраша -и. Балетта биегәндә сикереп аякларны берничә кат бер-берсенә бәрү




Антрекот -Сыерның кабырга ите. Шуннан котлет. Кыздырылган кабырга ите




Антрепренер -Шәхси театр, цирк тотучы




Антропоид -Кешесыман маймыл




Антрополог -Антропология белгече




Антропологик -с.Антропологиягә бәйләнешле




Антропология -Кешенең биологик табигате турындагы фән




Антропоморфизм -1.Кешегә хас сыйфатларны табигать күренешләренә күчерү (мәс. яшен ачулана дип санау) 2.Алланы кеше сыман итеп күзаллау




Антураж -Тирә-юнь шартларның җыелмасы




Анфас -Йөз белән караган, алгы як




Анфилада -Сарайларда, зур йортларда берсеннән-берсенә үтмәле бүлмәләр рәте




Анчак -терк.иск.Фәкать, бары тик




Аншлаг -Театрда, кинода һ.б.билет сатылып бетү. Шуны белдереп язылган игълан




Аны -"Ул" алмашлыгының төшем килеш формасы




Аныкы -Кемнең яки нәрсәнең берәр нәрсәгә бәйләнешле (шуңа караган) булуын күрсәтә




Аны-моны -а.1.(Ул-бу) 2.Теге яки бу әйбер турында




Анысы -1.Предметның ераграк, читтәрәк урнашканына күрсәтә; киресе: монысы 2.Элек сөйләнгән әйбер, зат яки берәр хәл турында ишарә буларак кулл. АНЫСЫ-АНЫСЫ -кер.Элек сөйләнгән әйбергә, хәлгә, затка караганда җитдирәк, гаҗәбрәк, артыграк яки кимрәк булган башка әйбер, хәл, зат булуны белдергәндә кулл. АНЫСЫ-МОНЫСЫ -а.Төрлесе, вак-төяк нәрсә




Аның -"Ул" алмашлыгының иялек килеш формасы. Күбесенчә җөмлә азагында "инде" сүзе белән килә [мулласы нинди, мәхәлләсе дә шундый инде аның]




Анык -Дөрес, ачык. Төгәл, ачыктан-ачык 2.с.Әзер, алдан әзерләнгән [хәйләкәрнең җавабы анык иде]. АНЫККА ТАНЫК БУЛУ -Әзергә хәзер булу, көч куймыйча гына яшәү, башкалар тапканга ия булу




Аныклау -(АНЫКЛАНУ) -1.Төгәлрәк итеп белү, яхшылап барлау, ачыклау, төгәллек кертү 2.диал.Әзер итү, алдан әзерләү [алдан ук аныклап куйган такта белән...]




Аныклык -Ачыклык; төгәллек, дөреслек, анык булу




Аң -1.Кешегә хас буларак, чынбарлыкны фикерләп кабул итү, уйлый белү сәләте. Дөньяга караш, иҗтимагый тормыш барышын төшенү 2.филос.Кеше миендә чынбарлыкның, кешенең барлык психик эшчәнлегенең чагылыш процессы. Кешеләрнең психологиясе, политик, философик һ.б. карашлары 3.Аек караш, акыл; белем, аң-белем




Аң-белем -Гомумән белем, гыйлем




Аңлы -с.1.Уйлау сәләте, аңы булган, зиһенле 2.Иҗтимагый аңы югары булган 3.Акыл белән аңлап, уйлап, аңлы рәвештә эшләнгән. АҢЛЫ РӘВЕШТӘ -Аңлап, күрәләтә, юри




Аңсыз -с.1.Акылы булмаган, аңгыра, юләр, тиле 2.Надан, иске, кара фикерле. АҢСЫЗ РӘВЕШТӘ -Аң катнашыннан башка, рефлектор рәвештә




Аңсыздан -рәв.1.Көтмәгәндә, уйламаганда, искәрмәстән 2.Уйламыйча, аңсыз, механик рәвештә




Аңа -"Ул" алмашлыгының юнәлеш килеш формасы. АҢАРДАН -"Ул" алмашлыгының чыгыш килеш формасы: аннан




Аңар[га] -Юнәлеш килеш формасы {кешегә карата гына кулл.}




Аңарчы -/ Аңынчы -рәв.Аңа кадәр, нин.б. вакытка яки вакыйгага чаклы




Аңгарту -1.иск.Аңлату 2.Ничек тә булса сиздерү (ишарә яки киная белән)




Аңгармастан -рәв.1.Искәрмәстән, абайламастан, сизмәстән 2.Аңлап, белеп җиткермичә, яхшылап уйламыйча




Аңгару -1.иск.Аңлау [мин бит син укыганнарны аңгарам] 2.Абайлау [аңгарып та өлгермәдек]




Аңышу -1.Аңлап алу; абайлау 2.Аңлашу. АҢЫШМЫЙЧА -рәв.Аңлап, төшенеп җитмичә




Аңгы-миңге -/ Аңкы-миңке -диал.) с.Аңгыра, миңгерәү, юләр сымак




Аңгыра -(АҢГЫРАЛАНУ) (АҢГЫРАЛАТУ) -с.1.Миңгерәү, аңсыз, надан, ахмак 2.Акылга зәгыйфь, тулы акыллы түгел




Аңгыраю -Вакытлыча аңлау, төшенү сәләтен югалту, миңгерәүләнү




Аңкау -I.Авыз куышлыгының өске стенасы. II.АҢКАУ -иск.Миңгерәү, аңгыра




Аңкаулык -иск.Миңгерәүлек, аңгыралык




Аңку -1.Көчле рәвештә чыгу, таралу, бөркелү (ис тур.) 2.күч.Бик көчле сизелү, беленү (хисләр, кичерешләр тур.) [сүзеннән икейөзлелек аңкый иде] 3.Берәр нәрсәгә хас билгеләр чагылу [музейда борынгылар рухы аңкый]




Аңкыту -1.Чыгару, тарату (ис тур.) 2.күч.Сиздерү, белдерү




Аңдау -диал./ Аңду -/ Андау -диал./ Анду -диал.) Сагалау, саклап-күзәтеп тору




Аңдыру -Искә төшерү, теге яки бу сыйфаты белән нәр.б. хәтерләтү [аның күзе дә, йөзе дә миңа авыр суыкны аңдыралар]




Аңламастан -рәв.Көтмәгәндә, искәрмәстән




Аңлатма -1.Аңлатып сөйләп биргән нәрсә 2.Нин.б. мәсьәләгә яки хезмәткә карата бирелгән ачыклау, комментарий. Сүзнең теге я бу мәгънәсен ачыклый торган текст




Аңлатмалы -с.Аңлатма бирелгән, мәгънәсе аңлатылган [аңлатмалы сүзлек]




Аңлату -1.Аңлатма бирү, төшендерү, аңлаешлы итү. Нәр.б. сәбәбен, закончалыгын ачып бирү 2.Ишарә итү, белдерү. Сүз, тамга, билге һ.б.ш. тур.: нин.б. мәгънә белдерү, чагылдыру




Аңлау -1.Нәр.б. төшенү, эчтәлеген, мәгънәсен ачыклау. Нәр.б. белү 2.Бәяләү, тану (кешене, хезмәтне һ.б.ш.) 3.Уйлап белү, күз алдына китерү, күзаллау [мин аңлаган хаклык бераз башкачарак] 4.рәв.АҢЛАП -Белә торып, аңлы рәвештә, юри




Аңлашу -1.Уртак бер фикергә килү, килешү. Нин.б. мәсьәләне ачыклау, мөнәсәбәткә ачыклык кертү 2.Фикер алышу, сөйләшү 3.рәв.АҢЛАШЫП -Бер фикердә булып, килешеп, берләшеп, бер сүздә булып




Аңлашылмау[чылык] -Бер-береңне дөрес аңламау аркасында туган каршылык




Аңлашылу -Ачыклану, аңга барып җитү




Аорта -Йөрәкнең сул ягыннан башланып, тәннең үпкәдән башка барлык әгъзаларын кан белән тукландыра торган иң юан төп кан тамыры




Апа -1.Үзеңнән олырак яшьтәге кыз туган 2.Яшь ягыннан үзеңнән олырак хатын-кыз исеменә кушып әйтелә. Яшь ягыннан олырак хатын-кызның профессиясенә кушып әйтелә [укытучы апа]. Балаларның хатын-кыз укытучыга эндәщү сүзе. Гомумән олы яшьтәге хатын-кызга эндәшү сүзе




Ап-аз -ӘП-ӘЗ -ким.дәр.Аз




Апай -1.диал.Апа 2.диал.Кечерәк яшьтәге ир яки кыз туган. Үзеңнән кечерәкләргә эндәшү сүзе [миңа бит, апаем, ике көнгә генә]




Апалы-сеңелле -с.Апа белән сеңел




Апара -1.Камыр башы, ачыган камыр 2.Он суы, малга эчерү өчен он болгатып ясалган куе су




Ап-ак -арт.дәр.Ак




Апартамент -сир.Берничә бүлмәдән торган, бик зиннәтле итеп эшләнгән бина. Зур йортларда бай җиһазланган иркен бүлмә, зал. күч.Өй, квартир; гомумән тору урыны




Апартеид -Кара тәнлеләрне ак тәнлеләрдән аеру политикасы




Ап-арык -арт.дәр.Арык




Апатит -Суперфосфат, фосфор кислотасы һ.б. әзерләүгә китә торган минерал




Апатия -Сүлпәнлек, рухсызлык, күңел төшенкелеге




Апачи -АКШның көньяк-көнбатышында яшәүче индеец халыклары төркеме




Ап-ачык -рәв.1.Тулысынча ачык 2.Бик ачык рәвештә, анык 3.Бөтен тулылыгы белән, ачыктан-ачык. күч.Яшермичә, турыдан-туры 4.хәб.Билгеле булу, шиксезлек тур.) [үләчәгең ап-ачык] 5.с.Бик якты [ап-ачык нурлар чәчеп]




Апельсин -Әфлисун




Аперетив -Аппетитны кузгата торган көчсез спиртлы эчемлек




Апитерапия -Бал корты агуы белән дәвалау




Аппеляция -1.Суд карарына риза булмыйча югары суд органына бирелә торган жалоба 2.Нәр.б. турында сорап, үтенеп мөрәҗәгать итү




Апломб -кит. Үз-үзеңә артык ышану [апломб белән сөйләү]




Апогей -1.астр.Ай, ясалма иярчен һ.б. орбитасының Җирдән иң ерак ноктасы 2.күч. Иң югары нокта, баскыч




Апокопа -Ике сүзне кушып әйткәндә бер яки берничә авазның төшеп калуы (кайта алмый - кайталмый)




Апологет -Кемне яки нәр.б. чамадан тыш мактап, яклап чыгучы




Апология -Берәр шәхесне, идеяне, тәгълимәтне һ.б.ш. чамасыз яклау, мактау




Апостроф -Хәрефләр арасында аеру билгесе (ъ,ь) барлыгын белдерүче яки төшеп калган хәреф урынына куела торган өтер сыман тамга




Апорт -Эре, әчкелтем-баллы, сусыл алма төре




Апофеоз -и.кит. 1.Кемне-нәрсәне данлау 2.Кайбер театр тамашаларында соңгы тантаналы күренеш




Аппагым -Яратып, сөеп, иркәләп эндәшү сүзе




Аппарат -1.Билгеле бер эш башкару өчен механик җайланма, прибор 2.Организмда нин.б. аерым бер функцияне үти торган әгъзалар җыелмасы 3.Хуҗалыкның нин.б. өлкәсенә хезмәт итә торган оешмалар җыелмасы. Берәр оешманың хезмәткәрләре




Аппаратура -Аппаратлар җыелмасы




Аппаратчы -Бер яки берничә аппаратта эшләүче эшче, аппаратларның эшен күзәтеп торучы, аларны җайлаучы, төзәтүче эшче




Аппендикс -1.Сукыр эчәктәге суалчан сыман кечкенә үсенте 2.Һава шары тышчасының аскы өлешендә газ кертү һәм чыгару өчен кыска шланг




Аппендицит -Сукыр эчәк үсентесенең (аппендиксның) ялкынсынуы, шешүе




Аппетит -Ашыйcы килү




Аппетитлап -рәв.Аппетит белән, бик тәмләп




Аппликация -1.Кәгазьгә яки тукымага төрле төстәге кәгазь, күн яки тукыма кисәкләрен ябыштыру яки тегеп кую юлы белән орнаментлар, сәнгатьле рәсемнәр ясау 2.Шул юл белән ясалган сүрәт, рәсем, орнамент




Апрель -Елның дүртенче ае; иск.Сабан ае




Априор -с.филос.Тәҗрибәгә нигезләнмәгән




Априори -рәв.Тәҗрибәгә нигезләнмичә




Апробация[ләү] -1.Сынау яки тикшерүләр нигезендә берәр нәрсәнең яки эшнең сыйфатын, яраклылыгын рәсми хуплау, раслау 2.Ашлыкның сортын, чисталыгын, корылыгын тикшерү өчен проба алып, чәчү орлыкларының сыйфатын билгеләү




Аптека -Дарулар (ясап) сата торган оешма




Аптечка -Өй шартларында, оешмаларда, транспортта дарулар саклый торган махсус тартма яки кечкенә шкаф. (к.: Фармацевтика)




Аптырану -Таркаулык хәле, югалып калу хисе кичерү




Аптырату -1.Аптырау хәленә төшерү 2.Җәфалау, интектерү; борчу, йөдәтү, тынычлык бирмәү




Аптырау -/ Аптыраш -1.Гаҗәпләнү, гаҗәпкә калу 2.Нин.б. бер хәл алдында каушап калу, нишләргә белмәү. и.Вакытлыча туган таркаулык хәле, югалып калу, паника 3.Җәфалану, интегү, йөдәүю АПТЫРАШКА(ТА) КАЛУ -Аптыраган хәлдә булу




Аптыраулы -/ Аптырашлы -с.Аптыраган, аптырау хәлендәге




Апуйка -Бозау тиресеннән эшләнгән күн




Ар -I.иск.Удмурт. II.АР -Аргы [ар урамда мылтык шартлады]. III.АР -СУТЫЙ -100 кв.м.га тигез җир үлчәү берәмлеге




Ара -I.1.Ике нәрсә арасындагы бушлык, ачыклык. Ике нәрсәне аерган урталык 2.Бер объекттан икенчегә кадәрге юлны (ераклыкны), ике ноктаның бәйләнешен аңлатканда кулл. 3.с.Ике категория, төр һ.б.ш. уртасындагы, арадаш [ара күренешләр] 4.бәйл.АРАДА -[малай чаптырып барып килгән арада...] 5.бәйл.АРАСЫНА -1)[агачлар а. керү] 2)[шагыйрьләр а. килгәнмен] 6.бәйл.АРАСЫННАН -[куаклар а. күренеп калу] 7.бәйл.АРАСЫНДА -1)[шәһәр белән авыл а. бәйләнеш] 2)[алар а. зур аерма бар] 3)[алар а. дуслык юк] 4)[кеше а. абруйлы] 5)[эш а. гына кереп чыгу]. II.-АРА -Кушма сүзләрдә кем яки нәрсәләргә уртак бәйләнеше булган, шулар арасында була (башкарыла) торган кебек мәгън. икенче кисәк (мәс.Халыкара, Милләтара). III.А'РА -Попугайларның бер төре




Арадаш -1.с.Теге яки бу төргә (категориягә) кермичә, шул ике төр (категория) арасында, урталыкта торган [а. күренешләр] 2.Арадашчы(1,2)




Арадашлык -1.Якларның үзара килешүенә, алыш-биреш алып баруына ярдәм итү эше 2.Бәхәсләшүче, дәгъвалашучы, сугыш алып баручы якларны үзара килештерү эше




Арадашчы -1.Арадашлык итүче, маклер 2.Бәхәсле, дәгъвалы эшләрдә каршы якларны килештерергә ярдәм итүче 3.Судья, арбитр




Аракы -1.Спирт һәм су катнашмасыннан торган исерткеч 2.КЫЗЫЛ АРАКЫ -Шәраб, Йөзем яисә җиләк-җимеш ачытып ясалган исерткеч эчемлек




Аралау -1.Җыелып торган кешеләрне яки тыгыз булып утырган нәрсәләрне як-якка этәреп юл ачу, ара(1) булдыру 2.Сугышып яки бәхәсләшеп торучыларны аеру. Сугышучылар арасыннан берсен аерып алу, коткару. Нин.б. хәлдән йолып алып калу. Яклау, кимсетергә бирмәү 3.Берәр әйберне чит нәрсәләрдән арындыру, тазарту. Орлык, яшелчә, җиләк-җимеш тур.: сортларга аеру 4.Бармакларны чәч, йон, сакал, чук кебек нәрсәләр арасыннан йөртү, уздыру. Берәр нәрсә өстеннән кулны йөртеп, шуның кисәкләрен, өлешләрен бер-бер артлы урыннарыннан күчергәләү




Аралаш -1.рәв.Аралаштырып. Аралашып. с.Катнаш 2.бәйл.[көн а. су коену] 3.бәйл.[йокы а. тавыш ишетү]. [җил а. салкын яңгыр]. АРАЛАШ ВАКЛАНМА -Санаучысы ваклаучысына тигез яки аннан зуррак булган вакланма




Аралаштыру -1.Катнаштыру, кушу 2.Нин.б. эш-хәлне башкасы барышында кушып, катнаштырып җибәрү. Әйберләрнең берсе арасына икенчесен кыстыру 3.Бутау, болгату, актару. Катнаштыру 4.Берсе артыннан берсен кую, чиратлаштыру




Аралашу -1.(Аралау(2) 2.Тыгыз бәйләнеш тоту, бергә булу 3.Икенче бер нәрсә белән буталу, кушылу 4.Фикер алышу. АРАЛАШУ ЮЛЛАРЫ -1)Тимер юл, су юлы, һава юлы кебек бәйләнеш, элемтә, транспорт юллары 2)хәрби.Йөрү, бер урыннан икенчесенә чыгу, хәбәр йөртү өчен әзерләнгән тар чокыр




Аралия -Эре яфраклы һәм себерке сыман чәчәкле куак. (к.: Арахис)




Аралык -Ике нәрсә арасындагы урын, ачыклык




Аран -Җылы абзар эчендә бер ат яки сыер өчен киртә яки бура белән бүлеп алынган урын [атым юк аранда, кайгым юк буранда]




Аранжировка[лау] -Берәр музыкаль әсәрне башка бер музыка коралы яки икенче тавыш өчен яраклаштыру




Арат -Монголиядә: крестьян




Арата -1.Ике башы махсус беркетелгән аркылы агач 2.диал.Өрлек




Араталау -1.Арата кую 2.Нин.б. әйберне икенче әйбергә аркылы кую [егет беләге белән ишекне араталады]




Ара-тирә -рәв.1.Кайчак, кай арада, кайвакыт, вакыт-вакыт 2.Урыны-урыны белән, анда-санда




Арахис -Кузаклылар семь. май бирә торган көньяк үсемлеге




Арба -Йөк ташый торган дүрт яки ике тәгәрмәчле хуҗалык әйберсе. АРБА АЛДЫ -Арбаның төп арбага кендек белән тоташтыртыла торган алгы өлеше. АРБА КАРАМАЛАРЫ -Арбаның төбен тоташтырып тора торган, бер яктан икенче яки сыгылып килгән агачлар. АРБА КЕНДЕГЕ -Арбаның алдын төп арбага тоташтыра торган озынча юан тимер. АРБА КҮКРӘГЕ -Арбаның алгы күчәренә кендек ярдәмендә тоташа торган өлеше. АРБА ЮЛЫ -Тәгәрмәч юлы, җәйге юл; киресе: чана юлы




Арбалет -Борынгы ату коралы: укны механик көч белән тарттырып җибәрү җайланмасы




Арбалы -1.Җигүле арбага утырган 2.күч.Җыйнаксыз хәрәкәтле, бәрелеп-сугылып, орылып йөри торган кеше тур.




Арбау -1.Кем.б үзеңә тарту, ихтыярыңа буйсындыру, карату 2.Тылсымлы сүз, тылсым [арбавын белсәң, кара елан да карышмый]




Арбитраж -1.Бәхәсләрне арбитрлар тарафыннан третейский судта хәл итү. Шундый эш органы 2.Дәүләтләр арасындагы бәхәсне тыныч юл белән хәл итүнең бер ысулы




Аргамак -Чабышкы ат




Арго -лингв.Аерым бер социаль төркем кешеләре арасында гына кулланыла торган сүзләр, жаргон




Арготизм -лингв.Телдә стилистик алым буларак кулланыла торган арго сүзләр, сүз тезмәләре




Аргон -Инерт газ, химик элемент (Ar, ат.мас.40; -189 гр.эри, -185.7 гр.кайный)




Аргумент -Дәлил, нигез




Аргументлау -Дәлилләр китерү, исбат итү, нигезләү




Ардак -Кадер-хөрмәт [асрадың, әнкәй, син ардакта]. Кадер-хөрмәт күргән кеше, кадерле кеше тур. [илдә кызның ардагы]




Ардаклану -Иркәләнү [кемгә ардакланырсың?]. Кадер-хөрмәт күрү




Ардаклау -Иркәләү, сөю. Кадер-хөрмәт күрсәтү




Ардаклы -с.Кадерле, хөрмәтле, газиз [аталы бала ардаклы]




Ардаксыз -Кадерсез [Ардаксызның аркасы туза]




Ардырту -/ Ардыру -/ Арыту -(Ару(I)). Ялыктыру, хәлдән тайдыру. з-сыз.[инде элеккедәй арытмый]




Ареал -и. Нәрсәнең.б. җир өстендә таралу өлкәсе




Арена -1.Төрле номерлар башкару өчен цирк уртасындагы зур түгәрәк мәйдан 2.Нин.б. эшчәнлек өлкәсе




Аренда -1.Бина, җир һ.б.ш. күчемсез милектән вакытлыча хак түләп файдалану 2.Шуның өчен түләү




Арендалау -Арендага алу




Арендатор -/ Арендачы -Арендага алучы




Ареометр -Сыеклыкның тыгызлыгын, чагыштырма авырлыгын үлчәү приборы




Арест -Кулга алу, сак астына алу




Арестант -Кулга алынган, төрмәгә ябылган кеше, тоткын




Арзан -с.Кыйммәт түгел, юнь, түбән бәяле, очсыз




Арзанайту -Бәясен төшерү




Арзанаю -/ Арзанлану -Бәясе төшү, юнәю, очсызлану




Арзанлы -с.1.Кыйммәт(ле) түгел, түбән бәяле, юнь, очсыз, арзан 2.Күп файда китерми торган, аз керемле [арзанлы кәсеп] 3.Нигезсез, буш




Арзанлык -Арзан булу




Арзанчылык -Очсызлык, әйберләрнең арзан, очсыз булуы




Арзу -иск.кит.Кызыксыну, кызыгу, дәрт, азарт. Теләк, омтылыш




Арий -/ Арийлар -Һинд-Европа телләрендә сөйләшүче халыкларның шартлы атамасы




Аритмия -и. Йөрәк кыскаруларның ритмы бозылу, йөрәкнең тигезсез эшләве




Ариозо -Зур булмаган лирик ария




Аристократ -1.Аристократия вәкиле, аксөяк 2.күч.Нин.б. сыйныфның яки төркемнең үзен башкалардан алдынгырак дип исәпләгән кешесе




Аристократик -с.1.Аристократлардан торган, шулар өчен булган 2.Аристократларга хас булган [аристократик кыланышлар]




Аристократия -1.Хаким сыйныф вәкилләре, югары, өстен катлау, аксөякләр. Нин.б. иҗтимагый группаның өстен катлавы [финанс а.се] 2.тар.Власть башында югары катлау вәкилләре торган дәүләт идарәсе формасы




Арифметик -с.Арифметикага бәйләнешле, арифметика алымнары белән чишелә торган




Арифметика -Саннар, цифрлар турындагы һәм алар белән эш итәргә, гамәлләр чишәргә өйрәтә торган фән; математиканың төп өлеше, нигезе




Арифмометр -иск.Арифметик гамәлләрне механик  исәпләү приборы




Ария -Оркестрга кушылып бер генә кеше җырлый торган әсәр: операда геройның сүзен, эчке кичерешләрен, тойгыларын ялгыз җыр аша бирү формасы




Арка -I.1.Гәүдәнең муеннан алып оча сөягенә кадәрге арткы (сырт) ягы. Киемнең арканы каплый торган өлеше, арты, арттактасы 2.Кулның учка кире ягы, арты. Бияләй һәм перчатканың кул аркасын каплый торган өлеше 4.Урындык, диван кебек нәрсәләрнең арка терәп утыру өчен эшләнгән өлеше, арты 5.сир.Арт(I.1), арт як 6.диал.Биеклек, калкулык [арыш басуы аша аркага менгәч] 7.бәйл.АРКАДА, АРКАМДА, АРКАҢДА, АРКАСЫНДА - [менә синең аркаңда безне мактадылар]. АРКА КАНАТЫ -Балыкларның сырт йөзгече. АРКА МИЕ (ҖЕЛЕГЕ) -Умыртка сөяге эчендәге ми. АРКА СУГЫШ(ЛЫ) -Яшьләр уенының бер төре: берәү аркасын куеп иелергә һәм кем сукканын белергә тиеш; белсә - тотылган кеше аркасын куя. II.А'РКА -Ишек, тәрәзә, мич кебек нәрсәләрнең көймәләп эшләнгән түшәме 2.Көймәләп, дуга сыман итеп ясалган декоратив корылма




Аркадаш -Иптәш, дус




Аркалану -Кемнең яки нәрсәнең дә булса ярдәменә ышану, таяну. Кемнең дә булса яклавына ышанып, үзен иркен тоту




Аркалау -сир.Аркага күтәрү




Аркалаш -рәв.Арканы аркага куеп, аркага-арка




Аркалык -Ыңгырчак өстеннән үткәрелеп, ике тәртәне күтәртеп бәйли торган каеш бау




Аркан -I.Ишеп эшләнгән, бер башы элмәкле озын юан бау. II.АРКАН -с.1.Аркага, юл уңаена исә торган (җил тур.) 2.рәв.Аркасын куеп, арка белән [аңа аркан борылып...]. Аркага яткан хәлдә, чалкан [аркан йөзү] 3.диал.Аркылы




Арканлау -1.Аркан белән бәйләп кую. Гомумән нин.б. бау белән бәйләү. Аркан белән тоту, аулау (мәс. яшь тайларны) 2.иск.Аркан тарту, печәнлекне яки басу җирләрен аркан белән үлчәү 3.рәв.АРКАНЛАП -Көчләп, мәҗбүр итеп, ай-ваена карамыйча 4.күч.Тыю, авызлыклау




Аркау -Тукыманың аркылы җебе [ак тулалар тиз керешә аркау буен тигез эрләгәч]




Арктик -с. Арктикага бәйле, Арктика ...ы




Арктика -Җир шарының Төньяк поляр түгәрәк аръягындагы өлеше




Аркылы -I.1.рәв.Нәр.б. иңе, киңлеге буенча; буйны иңгә кисеп үтә торган юнәлештә 2.с.Буйны иңгә кисеп үтә торган юнәлештә беркетелгән, куелган, эшләнгән. и.Иң, киңлек [аркылысы буена тиң]. АРКЫЛЫ БАЛТА -Балта эшендә ырмау ясау өчен кулл.тор. корал, ырмау алгыч. АРКЫЛЫ ПЫЧКЫ -Ике башыннан ике кеше тотып агачны аркылыга кисә торган пычкы. II.АРКЫЛЫ -бәйл.1.[күпер а. чыгу] 2.[елга а. күпер салу] 3.[киртә а. сикерү] 4.[Казанга Чаллы а. бару] 5.[стена а. ишетү] 6.[ике йорт а. яши] 7.[хат а. хәбәрләшү] 8.[аның а. күпме газап күргән]




Аркылау -сир.Нәр.б. аркылы чыгу, үтү [юлны аркыладылар да, ары киттеләр]




Аркылы-торкылы -рәв.1.Бер-берсенә аркылы итеп, берсе өстенә икенчесен атландырып 2.Тәртипсез рәвештә, ничек эләкте шулай; төрле юнәлештә, берсе өстенә берсе туры килеп




Аркылу -1.Күп булып сибелү, берьюлы күп булып агылу (яктылык, һава дулкыны һ.б.ш. тур.) 2.Тулып, аркылы ташып чыгу (сыеклык, сибелүчән нәрсә һ.б.ш. тур.]




Армада -и.юг.Бик зур хәрби флот яисә һава флоты




Арманда -иск.кит.Үкенеч катыш өмет, теләк [бабалар кабере янында күңел зар, аталар рухының армандасы бар]




Армай -иск.1.Коллар яки чуралар (крепостнойлар) өстеннән күзәтеп торучы кеше 2.Туйда йомыш-юлга йөрүче кеше




Арматура -1.Нин.б. аппарат, машина һәм электр җиһазларының вак приборлары, төрле җайланмалары 2.Тимер-бетон корылмаларда - корыч каркас; шулай ук  нин.б  корылманың ныклыгын арттыру өчен металл частьләр, чыбыклар җыелмасы 3.Корал һәм сугыш киемнәрен сүрәтли торган скульптура




Армия -1.Дәүләтнең барлык (коры җир, диңгез, һава) кораллы көчләре 2.Диңгез һәм һава кораллы көчләреннән аермалы буларак, коры җир гаскәре [армия һәм флот] 3.Хәрби корпуслардан яки дивизияләрдән торган берләшмә 4.күч.Нин.б. гомуми эш буенча берләшкән күп халык төркеме. Бер урында җыелып, тезелеп торган бик күп бер төрле нәрсәләр тур. [сансыз вагоннар армиясе]




Армрестлинг -Кул көрәштерү: ике кеше өстәлгә терсәкләнеп, бер-берсенең кулын өстәлгә егып салырга тырышалар.




Армый-талмый -рәв.Тырышып. Бертуктаусыз, өзлексез




Арпа -I.Орлыгы ярма, сыра һәм фураж өчен кулл.торган башаклы үсемлек. II.АРПА -Күз кабагындагы май бизләренең эренле ялкынсынуы




Арпаган -Кыргый арпа




Арсенал -1.Сугыш кораллары һәм хәрби яраклар склады. күч.Запас тур. 2.иск.Шуларның хәзерли, ремонтлый торган оешма. иск.Сугыш кораллары музее




Арслан -Кеше исеме, арыслан дигән җәнлек белән бутап язмаска!




Арт -Тирәлектә: күз караган якка капма-каршы як; киресе: Ал. с.Арттагы, арткы, артта торган 2.Кеше гәүдәсендә һәм киемдә: арка ягы 3.Хайван гәүдәсендә: баш ягына капма-каршы як, артсан 4.Нәр.б. ал ягының каршысындагы өлеше, арткы өлеше. Урындык, диван һ.б.ш.ның арка терәп утыра торган өлеше 5.Каралтының, өй, абзар-кура кебекләрнең ишеге, капкасы урнашкан ягына каршы як 6.Кеше гәүдәсенең арка ягындагы билдән түбән итчел урыны, утыра торган әгъзасы 7.АРТЫ, АРТЫНДА -күч.) Кемнең дә булса үзе булмаган вакытында [үз артында аны гел кушаматы белән атыйлар] 8.Узган юл [Әлмәт инде артта калды] 9.Тәртип белән тезелгән сафларның соңгылары 10.АРТЫ -[берсе арты берсе көннәр үтә] 11.АРТЫНА -1)[китап диван а. төшү] 2)[өстәл а. утыру] 12.АРТЫННАН -1)[а. куып китү] 2)[алар а. җырга кушылды 3)[хат а. хат килә] 4)[акча а. чабу] 5)[җиңгәм а. хәбәр килгән] 13.АРТЫНДА -[шкаф а. яшеренү]. АРТ САН -Түшкәнең билдәмә һәм арт ботлардан торган өлеше




Артикль -Кайбер телләрдә грамматик исемнәрнең родларын аеру өчен үз алдында килә торган кисәкчә




Артист -1.Сәнгать әсәрләрен халык алдында башкаручы 2.күч.Бик кыланчык һәм уенчак кеше тур




Артистлану -Артистларча кылану, үзеңне ясалма тоту




Артишок -Оешма чәчәклеләр семь. чәчәкләренең аски итләч өлешләре ашарга яраклы үләнчел үсемлек




Арткы -с.Арттагы/ Артлы -с.Арка терәп утырырлык итеп эшләнгән, арты булган




Артталык -Артта булу, артта калу. Заманадан артта калганлык




Артак -диал.Кыргый, чыгымчы {ат тур.}




Артезиан -с.Тирән су катламыннан килә торган һәм табигый басым астында булган, зур тирәнлектәге (су тур.). АРТЕЗИАН КОЕСЫ -Суы җир астыннан торба буйлап үз басымы белән күтәрелә торган кое




Артель -(сөйл.ӘРТИЛ) -1.Нин.б. һөнәр кешеләренең бергә эшләү һәм табышны уртаклашу турында килешеп оештырган берләшмәcе 2.гади.Нин.б. максат белән җыелган төркем




Артельләшү -Артельгә берләшү




Артельче -1.Артель члены 2.Артель өчен җаваплы кеше, артель башлыгы




Артериаль -Артериягә(1) бәйләнешле




Артериосклероз -Артерия стеналарының калынаюы һәм катылануыннан торган хроник авыру




Артерия -1.Йөрәктән чыккан канны әгъзаларга тарата торган калын стеналы кан тамыры 2.күч.Әһәмияте зур булган бәйләнеш юлы




Артикул -1.иск.кит.Закон, килешү, боерык, карар кебек язмаларда аерым параграф, статья. 2.Товарның, эшләнмәләрнең төре, тибы




Артикуляцион -с.Артикуляциягә бәйләнешле




Артикуляция -Теге яки бу авазны әйткән вакытта сөйләү органнарының торышы, хәле




Артиллерист -Артиллериядә хезмәт итүче гаскәри; Тупчы




Артиллерия -1.Төрле конструкцияле һәм төрле калибрлы утлы ату кораллары. 2.Шундый кораллар белән эш итүче гаскәр төре 3.Утлы ату коралларының төзелеше һәм алардан файдалану тур. фән




Арткура -Абзар, келәт һ.б.каралтылар бары бергә




Артрит -Буыннар ялкынсыну




Арттакта -Киемнең арканы каплый торган өлеше




Арттыру -1.Нәр.б. сан, күләм, көч, тизлек һ.б.ш. яктан артык итү, өстәү, күбәйтү 2.Берәр хәлне, вакыйганы сөйләгәндә (язганда) үзеңнән өстәп, күпертеп сөйләү (язу). Билгеле бер чиктән, чамадан читкә чыгу 3.Нәрсәдән дә булса өлеш чыгару, үзеңә дигәннән беркадәр бүлеп бирү 4.Өстәмә табыш, керем булдыру; янга калдыру, экономия ясау [ике йөз тәңкәне тутырып, вак-төяк бүләклек тә арттырдым]




Арту -1.Нәр.б. саны, күләме, үлчәве, көче өстәлү 2.Кемнән яки нәр.б. калу, кирәгеннән артык булу. Кирәкмәс дип табылу, ташлану [кемнәндер арткан ипи кисәге] 3.Сан, ел, яшь һ.б.ш. исәбе тур.: узып китү [яше утыздан артты]




Артча -Тукыма кисәгенә берничә рәт тәңкә тегеп ясалган, хатыннарның чәченә тагыла торган бизәү әйбере; Тезмә




Артык -(АРТЫКЛЫК) -с.1.Кирәгеннән яки билгеләнгәннән артып киткән, артып калган 2.Кирәксез, булуы мәҗбүри түгел. Килмәве, булмавы яхшырак булган (кеше тур.) 3.рәв.Бик, бик нык, чамасыз, чамадан тыш 4.рәв.Күп, күбрәк [атка солыны артык биргән] 5.рәв.Өстен, югары [җаннан артык күрү]. хәб.Яхшы, яхшырак [сөйләүдән тик тору артык] 6.рәв.Башкача, янадан; кабат [...артык телгә алынмады] 7.бәйл.[сиксән поттан артык бодай]




Артык-портык -с.Кирәксез, үзеңнән арткан. и.Вак-төяк, юк-бар. АРТЫКСЫНУ -Артык дип, кирәксез дип исәпләү




Артылу -1.Тулып түгелү, Ташып чыгу [чиләккә суны артылганчы салу] 2.Тау сырты аша узу




Артылыш -сир.Тау сырты аша уза торган юл (урын) - Үткел




Артым -Күләм ягыннан үсеш; арткан өлеш; өстәлгән авырлык [бозауларның артымы зур]




Артъяпма -Хатын-кызларның баш киеменә ялгап ясалган һәм чәч толымын каплап торучы бизәнү әйбере




Ару -I.ф.1.Хәл бетү, талчыгу, хәлсезләнү 2.Туеп бетү, ялыгу




Арулану -1.Матди яктан яки берәр авырудан соң яхшыру, әйбәтләнү, рәтләнү 2.Чистару, сафлану 3.(Арулау)




Арулау -Чистарту, сафлау, пакьләү




Арулык -Чисталык, пакьлек




Ару-талу -Бик нык ару һәм йончу. II.АРУ -с.1.Яхшы, әйбәт 2.Таза, чиста. рәв.АРУГА -Кешелеккә, чистага [бу күлмәкне аруга киям]




Арфа -Өчпочмаклы рам форм. чиртеп уйный торган кыллы музыка коралы




Архаизм -1.Искергән күренеш, искелек калдыгы, борынгылык 2.Телдән төшеп калган, актив кулланыштан чыккан сүз, сүз әйләнмәсе яки грамматик форма




Архаик -с.Искергән, кулланыштан төшкән




Архаика -и.Борынгылык, искелек




Архар -Кыргый тау сарыгы




Архар-меринос -Казахстанда үрчетелә торган иң нечкә йонлы сарык токымы. (к.: Ас, Ат, Аю)




Архей -Җир тарихында иң борынгы геологик эра




Археография -Борынгы язма истәлекләрне өйрәнү фәне




Археолог -Археология белгече




Археологик -с.Археологиягә бәйләнешле




Археология -Сакланып калган комарткылар, казып табылган әйберләр буенча борынгы халыкларның тормыш-көнкүрешләрен һәм культурасын өйрәнә торган фән




Архив -и.1.Иске документларны системага салып саклый торган махсус оешма. Нин.б. оешмада иске документлар, төгәлләнгән хезмәтләр саклана торган бүлек яки бүлмә 2.Берәр оешманың яки шәхеснең эшчәнлеге белән бәйле документлар, хатлар, кулъязма һәм фотолар




Архивариус -Архив хезмәткәре, архив саклаучы




Архивчы -Архив эше буенча белгеч




Архиепископ -Епископ белән митрополит арасындагы рухани дәрәҗәсе, шундый дәрәҗәдәге кеше




Архиерей -Христиан динендә югары чиндагы руханиларның (епископ, архиепископ, митрополитларның) гомуми атамасы




Архимандрит -Монастырь башлыгы




Архипастырь -Христиан динендә югары дәрәҗәле руханиларга, патриархларга, митрополитларга, епископларга хөрмәт белән әйтелә торган атама; өлкән пастырь. (к.: Ахун)




Архипелаг -Бер-беренә якын урнашкан утраулар төркеме




Архитектоника -1.Кисәкләрнең, өлешләрнең үзара гармоник ярашып, матур, төзек бер бөтен тәшкил итүләре. Сәнгать әсәренең композициясе 2.Тау катламнарының яту, урнашу үзенчәлекләренең, геологик төзелешенең гомуми картинасы




Архитектор -Архитектура белгече




Архитектур -с.Архитектурага бәйләнешле, Архитектура ...ы




Архитектура -1.Биналар проектлау, салу һәм бизәү сәнгате. Төзелешнең, корылманың характеры, стиле




Арчан -Бик вак яфраклы һәм алсу шәмәхә чәчәк ата торган мәңге яшел тәбәнәк куак




Арчи -этн.Кызны кияү йортына озата баручы ирле-хатынлы кешеләр яки кызлар. АРЧИ АТНАСЫ - Килен төшерү атнасы (гадәттә җәйге урып-җыю эшләре алдыннан була)




Арчу -ӘРЧҮ -1.Чүп, пычрак һ.б.ш. нәрсәләрдән чистарту, арындыру. күч.Искергән, чит яки бозуга алып бара торган нәрсәләрдән арындыру [телне искергән сүзләрдән арчу] 2.Өске катламын, тышчасын алып ташлау, чистарту [бәрәңге арчу] 3.Нин.б. урыннан дошманнан азат итү, дошманны куу 4.күч.Урлау, талау [кесәсен арчу]




Арчылу -ӘРЧЕЛҮ -1.(Арчу(1-3)) 2.күч.Котылу, арыну




Аршын -Метр системасы кертелгәнгә кадәрге озынлык үлчәү берәмлеге, 71 см.га тигез (дүрт сөям). Чирек белән вершокларга бүленгән бер аршын озынлыгындагы үлчәү таягы. Шул үлчәү озынлыгындагы кисәк, өлеш [аршыны җиде сум]




Аршынлы -1.Аршын белән үлчәнә торган 2.Бер аршын озынлыгындагы. Күпмедер аршын озынлыгында




Аргы -Теге, каршыдагы; киресе: бирге




Аръяк -Каршы як, аргы як




Арлы-бирле -АРЫЛЫ-БИРЕЛЕ -рәв.Әле бер, әле икенче юнәлештә, төрле якка, як-якка




Ары -рәв.1.Нин.б. урыннан читкәрәк, ераграк 2.Күбрәк, артык [уннан ары бирмәсләр] 3.с.Каршы, теге, аргы, аръяк [ары яктан бире якка] 4.бәйл.[боларны җибәр, аннан ары бүлешербез]




Ары-бире -рәв.1.Арлы-бирле, ары да бире. Як-якка, төрле якка, алан-йолан 2.Тегеләй-болай 3.Нин.б. эш-хәлнең урынын конкретлаштырмый гына сөйләгәндә кулланыла: кая да булса, анда-монда, берәр кая [ары-бире барасың юкмы?]. АРЫ-БИРЕЛЕК -Җиренә җиткермичә эшләнгән эш тур.




Арыгаю -/ Арыклану -Ябыгу




Арык -I.с.Ябык [арык кына бер туры ат килә]. II.АРЫК -1.Буадан артык суны агызу яки тегермән чарыгын әйләндерергә су җибәрү өчен эшләнгән ачылмалы-ябылмалы улак сыман корылма 2.Сугару каналы




Арык-торык -с.Бик ябык, чандыр




Арылу -з-сыз.Хәл бетү, хәл китү тур. [күп йөреп арылган]




Арыну -(АРЫНДЫРУ) -1.Котылу, азат булу. күч.Аңга килү, айну (йокыдан а.). күч.Иске формаларны, эшкә комачаулый торган нәрсәләрне бетерү тур. 2.Чистарыну. Чистару, арчылу [күк болытлардан арынды]




Арыслан -1.Мәчесыманнар семь. кыска йонлы (ата арыслан - күпереп торган йомшак яллы), бик зур гәүдәле ерткыч хайван 2.күч.Зур һәм көчле, батыр кешегә карата әйтелә




Арыш -Оныннан кара икмәк пешерелә торган башаклы үсемлек. АРЫШ АНАСЫ -Арыш башагына ябышып үсә һәм арыш белән бергә өлгерә торган карасу шәмәхә паразит гөмбә. АРЫШ БОЛАМЫГЫ -Бик булдыксыз, җебегән. АРЫШ КАМЧЫЛАУ -Җәй көне арыш өлгергән вакытта кичләрен күренә торган күкрәүсез яшен, аҗаган. АРЫШ МАЕ -Аракы. АРЫШ УРАГЫ -1)Арыш уру (эше) 2)Арыш ура торган вакыт




Арышбаш -Кыяклы үлән; рус. Житняк




Арьергард -Гаскәрнең яки флотның төп көчләрдән артта барып, тылның куркынычсызлыгын тәэмин итә торган частьләре




Ас -I.(АСТЫ, АСТЫНА, АСТЫНДА...) -и.1.Нәр.б. түбән урыны; киресе: Өс 2.Нәр.б. эче [яулык асты, тун асты] 3.Нәр.б. асты тирәсендәге урын [чирәмлектә таган астына җыелдылар] 4.Яткан яки утырган урын [сыер астын чистарту] 5.Аяк киеменең җиргә басып йөри торган өлеше. Олтан. Төп ягы (икмәк, бәлеш, савыт һ.б.ш. тур.) 6.бәйл. АСТЫНА -1)[су а. китү] 2)[яңгыр а. эләгү] 7.бәйл.АСТЫННАН -1)[машина а. чыгу] 2) [сак а. качу] 8)бәйл.АСТЫНДА -1)[яфрак а.гы ояда] 2)[кар а. калу] 3)[күзәтчелек а. тоту] 4)[алкышлар а.] 5)[һөҗүм а. чигенү] 6)[бүтән исем а. яшәү] 7)[сүз а. башка мәгънә яту]. II.АС -Сусарлар семь. кыйммәтле мех бирә торган кечерәк кенә җәнлек; рус.Горностай




Аса -1.Киндер сукканда рәтләр кыекланып китмәсен өчен кыстырыла торган җеп 2.Тукыма сукканда җеп кыстырып эшләнә торган бизәк




Асалы -с.Аса кыстырылган




Асаба -1.тар.Җирле халык, төп халык. Вотчина биләүче 2.Ата ягыннан булган барлык ир туганнар 3.Нигез иясе, төп нигездә калырга тиеш кеше, варис. Ата-ананы караучы ир бала




Асау -АСАУ АЙГЫР (АТ) -Өер айгыры, менү-җигүгә өйрәтелмәгән ярым кыргый айгыр (ат)




Асбест -Утка, кислотага чыдам сүс сыман минераллар төркеме, тау сүсе




Асептика -и. Операция ясаганда һәм дәвалаганда яраны микроблардан саклау чаралары




Асимметрия -Симметриянең булмавы яки бозылуы




Аскарида -Кеше һәм имезүче хайваннарның эчәкләрендә тереклек итә торган паразит, йомры суалчан




Аскет -(АСКЕТЛЫК) -Дөнья рәхәтеннән баш тарткан, бик кырыс тормыш алып бара торган кеше. Борынгы заманда: үзен ураза тотып интектергән христиан динендәге кеше




Аскорбин -А. КИСЛОТАСЫ -С витамины




Аскы -с.Ас яктагы, астагы




Асла -иск.кит./ Аслан -иск.кит.Бер дә, һич тә, һичбер




Аслык -1.Нәр.б. астына куела торган әйбер 2.Астар




Аслы-өсле -Ике катлы, берсе өстенә икенчесе урнашкан. Астагы һәм өстәге. рәв.Берсе өстенә икенчесен, кат-кат итеп




Астма -Кабатланып торучан тын бетү, буылу өянәкләреннән торган авыру




Астматик -Астма белән авыручы




Асыл -I.1.Әйберне (яки күренешне) шул әйбер итеп таныткан төп сыйфат, аның үзенчәлеге, җисеме. с.Төп [сүзнең асыл мәгънәсе] 2.Нәр.б.нигезе. II.АСЫЛ -1.с.Кыйммәтле, затлы 2.с.Яхшы, менә дигән (кеше тур.). Яхшы токым, токымлы (хайван тур.). күч.Матур, яхшы (сүз, теләк тур.). 3.и.Затлы ефәк тукыма. АСЫЛ ЗАТ -1)Бик затлы һәм кыйммәтле нәрсә 2)иск.Югары сыйныф кешесе, аристократия вәкиле 3)Яхшы токымнан, токымлы (мал). АСЫЛ КОШ -1)Матур сайрый торган кош 2)ирон.Чибәр кыз (яки егет). АСЫЛ СӨЯК -1)Аксөяк, аристократ 2)Токымлы (мал)




Асылда -кер.Нигездә, төбендә, чынбарлыкта, дөресендә




Асылсыз -Нигезсез, сай мәгънәле




Асылташ -Кыйммәтле таш




Аслам -Түлисе бурыч урынына вакытлыча әйберне биреп тору [йортына чаклы асламга салынган бит]




Асламчы -Төрле товарларны йөреп сатучы, кырыктартмачы




Асман -иск.кит.Күк, күк йөзе




Аспект -Предмет, төшенчә һәм күренешләргә бәя бирүдәге караш, юнәлеш




Аспирант -Фәнни-тикшеренү институты, югары уку йорты карамагында гыйльми яки педагогик хезмәткә әзерләнүче кеше




Аспирантура -Фәнни-тикшеренү институтлары, югары уку йортлары каршында гыйльми һәм фәнни-педагогик кадрлар әзерләү системасы




Аспирация -1.Махсус аппарат яки шприц ярдәмендә органнан җыелган су, эрен суырту 2.Ашамлык, кан һ.б.ш.ның ялгышлык белән сулыш юлына эләгүе




Аспирин -Тәннең температурасын төшерү һәм авыртуны җиңеләйтү өчен кулл. торган дару




Асрама -АСРАМАГА (АСРАУГА) Алу -Карап, тәрбияләп үстерү өчен үзеңә алу




Асрау -I.и.1.Өй эшләрен башкаручы хезмәтче хатын-кыз. II.АСРАУ -ф.1.Карап, тәрбияләп, үстереп, үрчетеп тоту (мал, кош-корт тур.). Ашатып-эчертеп үз яныңда тоту, яшәтү. Карап, тәрбияләп үстерү 2.Матди яктан тәэмин итеп тору [мәчет янында мәдрәсә асрау]. Үз өеңдә урын бирү, яшәтү. Хезмәттә тоту, эшләтү 3.күч.Саклап тоту [товарны озак асрамаска, аткарырга кирәк] 4.күч.Нин.б. хисләр, уйлар тур.: саклау, күңелдә, йөрәктә булу




Асраучылык -МАЛ (ХАЙВАН) АСРАУЧЫЛЫК -Авыл хуҗалыгында эшчәнлекнең бер төре




Ассамблея -1.Нин.б. халыкара оешма членнарының гомуми җыелышы 2.тар.Петр I заманында бөтен җәмәгатьчелек катнашы белән үткәрелә торган җыелыш, бал




Ассемблер -Информатикада: түбән кимәлдәге (шартлылык дәрәҗәсе аз булган) программалаштыру теле




Ассенизатор -Ассенизация эшен башкаручы




Ассенизация -Халык яши торган урыннарны шакшылардан чистарту, гигиена шартларын яхшырту һәм шул эшне башкару өчен чаралар системасы




Ассигнация -1.Россиядә 1769-1843 елларда чыгарылган кәгазь акча 2.иск.сөйл.Гомумән кәгазь акча




Ассигнование -Билгеләнгән, сметага кертелгән акча




Ассигновка -Сметага кертелгән акчаны ала торган документ




Ассимиляция -1.Сөйләмдә янәшә килгән авазларның берсе икенчесенә охшавы, охшашлануы 2.Терек организмның матдәләрне эшкәртеп үзләштерүе 3.Бер халыкның, телнең икенчесе тарафыннан йотылуы




Ассистент -1.Гыйльми эштә, операция вакытында профессорның, врачның ярдәмчесе 2.Югары уку йортларында кече дәрәҗәдәге укытучы вазифасы һәм шуны башкаручы. АССИСТЕНТЛЫК ИТҮ -Ассистент вазифасын үтәү




Ассонанс -Сузык авазларның бергә яңгырашы




Ассорти -Төрле сорттагы әйберләрнең махсус әзерләнгән җыелмасы




Ассортимент -Сәүдәдә яки предприятиедә төрле сортлы әйберләр, товарлар җыелмасы. Бер үк төрле, ләкин төрле сорттагы әйберләр җыелмасы




Ассоциация -1.Бер үк характердагы эш алып бара торган оешмалар яки кешеләр берләшмәсе 2.Нәр.б. төркеме 3.Нерв-ми эшчәнлегенә нигезләнгән буларак, аерым төшенчәләр, психик хәлләр арасындагы бәйләнеш, бер төшенчәгә бәйләп икенчесен искә төшерү




Астар -1.Киемнең тышы белән эче арасына салынган материя (марля, киндер һ.б.) 2.Нәр.б. ныгыту өчен аскы якка куела торган әйбер




Астарлау -Астар кую, астар салу




Астарлык -1.Астар өчен тукыма. Астар кую өчен җитәрлек әйбер 2.күч.Яшерен нигез, чыганак




Астат -Химик элемент, галоген (At, ат.мас.210, 302 гр.эри)




Астения -и. Нервларның һәм психиканың хәлсезлеге, тиз аручанлык




Астероид -Кояш тирәсендә әйләнеп йөри торган вак планеталарның берсе




Астигматизм -и. Күздәге сүрәтнең томанлы булуына китерә торган аномалия




Астра -КАШКАРЫЙ -Төрле төстәге иссез чәчәк ата торган үсемлек, бакча гөле




Астробиология -Башка планеталарда тереклек булу мөмкинлеген өйрәнә торган фән




Астрограф -Күктәге йолдызларның рәсемен ала торган астрономик труба




Астролог -Астрология белән шөгыльләнүче, фалчы




Астрология -Йолдызларның торышына карап кеше язмышын әйтеп була дип раслаучы ялган өйрәтмә




Астролябия -Астрономиядә XVIII гас. кадәр озынлык һәм киңлек үлчәү приборы




Астрометрия -Астрономиянең күк җисемнәре торышын билгели һәм вакыт үлчи торган бүлеге




Астронавт -1.Астронавтика белгече 2.Космонавт




Астронавтика -Очу аппаратларының галәмгә очышы тур. фән




Астроном -Астрономия белгече, галиме




Астрономик -с.1.Астрономия буенча, астрономиягә бәйләнешле 2.күч.Бик зур, исәпсез [а. саннар]




Астрономия -Күк җисемнәренең төзелешен, килеп чыгышын, табигатен һәм хәрәкәт законнарын өйрәнә торган фән




Астрофизика -Астрономиянең күк җисемнәренең физик хәлен һәм химик составын өйрәнә торган бүлеге




Астыртын -1.и.Яшертен, сиздермичә, сиздермәскә тырышып. Хәйләкәр, яшертен эш итүче. 2.с.Яшертен булган




Аскылык -Кырда аш пешергәндә, чәй кайнатканда чиләкне ут өстенә элә торган таяк




Асма -с.1.Асылмалы 2.Югарыдан түбән таба төшерелгән, вертикаль [асма сызык]. и.Җепкә тагылган тимер; вертикальлекне тикшерү җайланмасы




Асмалы -/ Асылмалы -Асып куела торган, асма




Асу -1.Нәр.б. түбән таба салындырып элү яки беркетү. Нәр.б. түбән салындырып, аркага, җилкәгә, кулга күтәрү 2.Үлем җәзасының бер алымы (кешене, муенына элмәкле бау кидереп, түбән таба салындырып кую)




Асу-кисү -Күпләп үтерү, кыру, үлем җәзасына дучар итү




Асылма -1.с.Асылмалы 2.и.Чук




Асылу -1.(Асу) 2.диал.Асылыну(3-4)




Асылыну -1.Түбән таба салыну. Эленү 2.Үзеңнән югары берәр нәрсәгә тотынып, гәүдәне түбән таба салындырып тору яки тартылу  3.Үлү максаты белән үз муенына бау салу 4.күч.Берәр кешегә барып сарылу, кочаклау; ялынып тагылу. Сагынып, иркәләнеп сарылу




Асфальт -Юл һәм тротуарларга җәю һ.б. максатлар өчен кулл. торган сумала сыман кара-соры төстәге табигый һәм ясалма масса. Шул масса җәелгән тротуар, юл




Асфальтлау -Асфальт җәю, асфальт белән каплау




Ат -I.1.Кешеләр йөртү һәм йөк ташу өчен файд. торган йорт хайваны, эре терлек 2.Ат башлы шахмат фигурасы 3.Юан бүрәнәне күн белән тышлап, дүрт аякка ныгытылган гимнастика җайланмасы. АТ БАШЫ -1)Тарантаста кучер утыра торган урын 2)Ат йөртүче. АТ ДОКТОРЫ (ВРАЧЫ) -Ветеринар. АТ ЗАВОДЫ -Чабыш атлары, токым атлары әзерли торган оешма. АТ КОРМАСЫ -Ат өстенә яба торган япма. АТ КУЗГАЛАГЫ -Карабодайчалар семь. зур озынча яфраклы һәм себеркәч чәчәкле үсемлек. АТ КӘМИТЕ -иск.Цирк. АТ КӨЧЕ -1)Атның тарту көче, егәрлеге 2)Авыл хуҗалыгында "атлар" мәгънәсендә. АТ ТАРТЫМЫ -Бер ат тартырлык, бер ат йөге. II.АТ -Исем. Кушамат, атама. АТ КАЗАНУ (АЛУ) -Дан алу, дан казану, танылу. АТЫ-ЧАБЫ ЧЫГУ -Яманаты чыгу. АТЫ-ЮЛЫ БЕЛӘН ӘЙТҮ (СҮГҮ) -Әдәпсез, оятсыз сүзләр белән әйтү (сүгү, сүгенү)




Атан -Печкән дөя [алтмыш көн атан булганчы, алты көн бура бул]




Атсыз бармак -Урта һәм чәнчә бармаклар арасындагы бармак




Ат-ат уйнау -Балаларның берсен ат итеп тотып, шулай ук чыбыкка атланып уйнаулары




Ат-арба -Ат һәм арба-чанадан торган транспорт




Атбагар -Ат караучы




Атменәр -Атка атланган кеше, җайдак




Ат-туар -Ат һәм җигүгә яраклы башка хайваннар




Ат-тун -Мал-туар; байлык/ Атчабар -Атлы хәбәрче, хәбәр йөртүче




Ата -1.Гаиләдә: балалары булган ир кеше; әти 2.Нәр.б. башлап нигез салучы [Тукай -татар шигъриятенең атасы] 3.с.Ир җенесеннән булган [ата каз] 4.с.Бик, үтә, атаклы [ата куштан]. АТА ЙОРТЫ -Туган йорт. АТА КАЙЧЫ -Өй түбәсе кыегына куелган кара-каршы ике кайчының киртләнмәгәне. АТА КАПТЫРМА -Каптырманың ыргаклысы. АТА МАЛЫ -Атадан калган мирас. АТА САКАЛ -Ирен асты чокырындагы сакал. АТА ӘРЕМ -Озын көпшәле әрем




Аталар -Элгәреге буын тур. [аталар һәм балалар]




Ата-ана -җый.Ата белән ана




Ата-баба -Борынгылар, өлкән буын кешеләре [ата-баба йоласы]




Атай -сөйл.Әти [атай малы - катай малы]




Атакай -1.Атага яратып яки ялынып әйтү сүзе 2.Рухани дәрәҗәлә ир кешегә дәшү сүзе {христианнарда} 3.ы.Кисәктән булган бер эшкә аптыраганда яки курыкканда әйтелә [булмас, атакай гынам!]




Аталы-аналы -1.Атасы һәм анасы булган 2.рәв.Ата белән ана бергәләп




Аталы-уллы (балалы, кызлы) -рәв.Ата белән ул (бала) (кыз) бергәләп




Атасы -Хатынның иренә карата мөрәҗәгать сүзе




Атавизм -Борынгы бабаларда булып та, хәзер югалган билгеләрнең организмда яңадан килеп чыгуы




Атак -Дан, халык арасында дәрәҗә, исем: АТАК ЧЫГУ -Аты чыгу. АТАККА АЛЫП СӨЙЛӘҮ -Көлеп, мыскыллап, телгә алып сөйләү




Атаклы -с.Нин.б. өлкәдә киң танылган, күренекле, дан казанган




Атака -Гаскәрнең дошманга каршы көчле омтылышлы һөҗүме




Атакалау -Һөҗүм итү




Аталану -(АТАЛАНДЫРУ) -Серкә күзәнәк белән күкәй күзәнәкнең кушылуы, серкәләнү. ТУРЛАУ -диал.Аталандыру {ата каз һәм әтәч тур.}




Аталгы -диал.1.Ышкы 2.Чапкы, тәпке 3.Тәгәрмәч ясаганда бүкәннең эчен ала торган зур борау




Аталык -I.1.Ата булу 2.Токым өчен калдырылган, ир җенесеннән булган кош-корт яки хайван 3.Чәчәкләрдә серкә күзәнәге. II.АТАЛЫК -бор.1.Хан, би, дворян һ.б.ларның ир баласын тәрбияләүче яки, гомумән, берәр кардәш-танышының ир баласын махсус тәрбиягә алган кеше 2.диал.Кыямәтлек




Атаман -1.Борынгыда: ирекле казак дружиналарының сайлап куелган җитәкчесе 2. Казак гаскәрендә яки авылында билгеләп яки сайлап куелган башлык 3.Юлбасар шайкасы башлыгы 4.күч.Нәр.б. оештырып, башлап йөрүче, башлык 5.күч.Сугыш чукмары. АТАМАНЛЫК ИТҮ -1)Атаман булу; атаман вазифасын үтәү 2)Нәр.б. оештыру, нәр.б. җитәкчелек итү




Атама -(иск.АТАЛМА) Әйбер, күренеш һ.б.ш. исеме 2.Термин




Аталу -1.(Атау(I,1)) 2.Багышлану




Атау -I.ф.1.Кемгә яки нәрсәгә исем кушу, атама бирү. Кем яки нәрсә дип исемләү, йөртү 2.рәв.АТАП -Нәр.б. берәр кешегә аерым билгеләп, багышлап, хаслап. Багышлап, төбәп. Адреслап. Исемен әйтеп. АТАУ КИЛЕШЕ -иск.Баш килеш. II.АТАУ -иск.Утрау




Атаулы -с.Билгеләнгән, билгеләп куелган, кемгәдер аталган, хасланган, исемләнгән




Атеизм -/ Атеистлык -Аллага, дингә ышанмаучылык, алласызлык




Атеист -Аллага ышанмаучы, атеизм тарафдары




Атеистик -с.Аллага, дини хорафатларга каршы




Ателье -1.Скульптор, фотограф яки рәссамның мастерское, студиясе, павильоны 2.Өс яки аяк киемнәре тегә торган мастерской




Атеросклероз -Йөрәк һәм кан тамырлары системасы авыруы, артериосклерозның иң таралган формасы




Атказанган -АТ КАЗАНГАН -с.Бик зур хезмәт күрсәткән, хөрмәткә лаек. Зур хезмәтләр өчен дәүләт тарафыннан бирелә торган мактаулы исем составында кулл. [а. фән эшлеклесе]




Атказу -/ Аткару -Ыргыту, ташлау. Кая да булса урнаштыру, җибәрү, озату, олактыру

Аткы -Кузна, ашык уеннарында кузна яки шакмакларга төбәп ыргытыла торган таяк; чәмәй




Аткыч -с.1.Ата торган 2. Аткый -/ Атлык -1.Ат кузгалагы 2.Зур чәмәй, аткы




Атлам -1.Адым(1,3) 2.Тегү машинасының энә адымы




Атлама -I.Беркеткеч (ишектә, капкада). II.АТЛАМА -Сарафан, итәк кебек киемнәрне тотып тору өчен җилкә аша үткәрелгән тасма




Атлы -I.с.1.Аты бар, аты булган 2.Ат җигелгән. и.Ат менгән яки ат җигелгән арбага (чанага) утырган кеше 3.Ат көче белән эшли торган. АТЛЫ ГАСКӘР -Кавалерия. II.АТЛЫ -1. ... исемле, ...дип атала торган, ... дигән 2.Сыман, кебек [белгән атлы булып кылану]




Атлы-тунлы -Хәлле, урта хәлле




Атландыру -1.Атка атланырга ярдәм итү, атка утырту 2.Үз өстеңә менгереп утырту, җилкәңә, аркаңа күтәрү. күч.Үзеңә хуҗа итү 3.рәв.АТЛАНДЫРЫП -Берсе өстенә берсен аркылы китереп [а. чигү]




Атлану -I.1.Берәр нәрсәнең өстенә менеп, аякларны ике якка салындырып утыру 2.күч.Кем.б. ирегенә хуҗа булу, иреген бетерү. күч.Даими сиздереп тору. II.АТЛАНУ -(Атлау(II))




Атлас -I.1.Уң ягы шома, ялтыравыклы булган ефәк материя төре 2.Ефәк җепнең бер төре. II.А'ТЛАС -Бер темага караган географик карталар (яки үсемлек, хайван сүрәтләре һ.б.ш.) төпләмәсе




Атлавыч -/ Атлагыч -Гөбе пешкәге




Атлату -1.Ике япьле әйбер белән атлаган сыман хәрәкәт ясау 2.Энә белән эре алдырып тегү




Атланмай -Ак май




Атлау -I.1.Аяклар белән адымнар ясау, адымлау. Нәр.б. аркылы үтү, аша үтү. Йөреш, хәрәкәт тур. [...Хафизалам иркәм атлавы] 2.Бару, китү [ишеккә таба атлады]. күч.Алгару, үсү. күч.Күчү, керү [яңа елга атлау]. II.АТЛАУ : МАЙ АТЛАУ -Май язу




Атлет -1.Цирк артисты, профессиональ көрәшче. күч.Таза гәүдәле, физик көчле кеше 2.Атлетика белән шөгыльләнүче спортчы




Атлетика -Егәрлек, көч, чыдамлык тәрбияли торган физик күнегүләр системасы




Атлыгу -1.Берәр эш башкарырга, кая да булса барырга ярсу, дәртләнү, ашкыну 2.Ташлану, ыргылу, томырылып чабу 3.рәв.АТЛЫГЫП -Түземсезләнеп, ашкынып. Бик ашыгып, кабаланып




Атмосфера -1.Җир шарын чолгап алган газсыман тышча 2.Һава, һава торышы 3.күч.Чолганыш, шартлар [дошманлык атмосферасы] 4.Газсыман җисемнәрнең басымын үлчәү берәмлеге




Атна -1.Җиде көнлек вакыт үлчәү берәмлеге. Җиде көнлек вакыт арасы




Атнарты -иск.Атнаның алтынчы көне (шимбә)




Атна-ун көн -Чама белән 7-8, 9-10 көн




Атнакич -Атнаның дүртенче көне (пәнҗешәмбе)




Атнакөн -Җомга




Атналык -с.1.Атнага җитәрлек 2.Атна буе бара торган, атнага билгеләнгән,  алынган, бер атнада эшләнгән 3.Атнага бер чыга торган [а. гәзит]. (к.: Ай)




Атом -Химик элементларның төш һәм электроннардан торган иң кечкенә кисәкчәсе




Атомизм -филос.Кристаллар симметрик урнашкан атомнардан торалар дигән материалистик караш




Атом-төш -с.Атом төше энергиясен файдалануга бәйләнешле




Атомчы -Атом энергиясе белгече




Атония -и. Мускулларның, органнарның тонусы кимү яки бетү




Атрибут -Бер нәрсәне башка нәрсәдән аерып тора торган төп билге. сир.Кемгә яки нәр.б. хас булган билгеләр 3.лингв.Аергыч




Атропин -Эт җиләге, тилебәрән кебек үсемлекләрдән алына торган агулы матдә (авыртуны баса торган дару)




Атрофия -Туклану начараю яисә озак хәрәкәтсез тору аркасында органнарның кечерәюе яки сафтан чыгуы




Атташе -Илчелектә махсус хезмәт йөкләтелгән хезмәткәр, консультант-белгеч. Чит ил эшләре ведомствосында кече дипломат рангы




Аттестат -1.Уку йортын бетерү турында рәсми документ. Гыйльми дәрәҗә бирелү турындагы таныклык 2.Хәрби хезмәткәрләрнең акча, кием ала торган документлары 3.иск.Отставкага чыккан офицерларга хәрби хезмәттә булганлыклары турында бирелә торган таныклык. иск.Хезмәт иткән урыннан бирелә торган рекомендация, характеристика 4.Хайванның токымы турында бирелә торган таныклык




Аттестация -1.Аттестацияләү эше 2.Характеристика, бәяләмә




Аттестацияләү -1.Дәрәҗә, звание, исем бирү 2.Бәяләмә, характеристика бирү




Аттракцион -1.Цирк яки эстрада программасында тамашачыларның дикъкатен үзенә тарта торган иң эффектлы номер 2.Паркларда, бакчаларда һ.б.ш. ял итү урыннарында карусель, тир, таган кебек төрле күңел ачу уеннары




Аттыру -1.(Ату(1-3)) 2.Сыеклыкны, үзле яки сибелмә массаны көч белән өскә яки читкә ыргыту




Ату -1.Кулда булган әйберне ыргыту, ташлау. Кем.б. өстенә берәр нәрсә ыргыту. Кемне дә булса көч белән күтәреп алып читкә ташлау яки егып салу 2.Эчке көч белән бәреп чыгу, ургу [таулар ут атып тора]. Эчке көч белән бәреп чыгару, ыргыту (бөкене, пуляны һ.б.ш.) 2.Мылтык, автомат һ.б.ш. кораллардан ядрә, пуля, туп, снаряд җибәрү 3.Коралдан атып үтерү 4.күч.Коралдан аткан кебек өзек-өзек һәм көчле тавышлар чыгару 5.ярд.[язып ату, пыр туздырып ату]




Атыла-бәрелә -/ Атылып-бәрелеп -рәв.Бик ашыгып, кабаланып




Атылу -1.(Ату(1-3,5) 2.Ташып, бәреп, ургылып чыгу 3.Бик ашыгып кая да булса юнәлү, ташлану




Атыш -(АТЫШУ) -Берьюлы бик күп һәм кара-каршы яки төрле яктан ату




Атынгыч -/ Атынчык -Тирбәнеп уйнау җайланмасы: Таган




Атыну -1.Төрле якка селкенү, тирбәлү 2.Тирбәнү




Ау -СУНАР -1.Тоту яки үтерү максаты белән кыргый җәнлекләрне яки кош-кортларны эзәрлекләү эше [ау мылтыгы] 2.Эзәрлекләнә, аулана торган җәнлек яки кош. 3.Җәнлек һәм кошларны тотар өчен корып куела торган тозак. Балык тота торган зур җәтмә 4.күч.Кемгә дә булса начар уй белән корылган хәйлә, тозак




Аулау -1.Берәр җәнлекне, кошны эзәрлекләп, ау корып кулга төшерү, тоту 2.Эзәрлекләү. Эзәрлекләп тозакка төшерү. күч.Хәйлә белән үзенә карату, кулга төшерү




Аучы -СУНАРЧЫ -Ау белән шөгыльләнүче, сунарчы




Аучылык -СУНАРЧЫЛЫК -Аучы булу




Аудару -1.(Үсеп утырган яки вертикаль торган нәрсәне) егу. Бер якка кыегайту, янтайту. Ян ягына әйләндерү 2.Нәр.б. икенче урынга бушату, илтеп ташлау. күч.сөйл.Кемгә дә булса кайгысын, борчуын, ачуын һ.б.ш. сөйләү, күңел бушату. күч.Күчерү, ыргыту 3.күч.Берәүнең фикерен үзгәртеп, икенче як файдасына юнәлтү, авыштыру тур. 4.күч.Берәр гаепне икенче берәүгә сылтау, ягу тур. 5.сөйл.Тәрҗемә итү [русчадан аудар диләр] 6.сөйл.Эчү [тагын берәрне аудардылар]




Аудиенция -Югары дәүләт эшлеклесенең рәсми кабул итүе




Аудит -Махсус контракт буенча компаниянең, оешманың финанс-хуҗалык эшчәнлеген тикшерү




Аудитор -Аудит үткәрүче




Аудитория -1.Лекция, доклад уку өчен зал яки бүлмә 2.Лекция, доклад, чыгыш тыңлаучылар, аудиториядә утыручылар




Аукан -иск.Иркен [каңгылдап аккош йөзә аукан күлдә]




Аукцион -Берәр мөлкәтне яки әйберне халык алдында иң югары бәя бирүчегә сату




Аулак -1.с.Тыныч, кеше йөрми торган, кешесез 2.и.Кешесез, тыныч урын. Аулак өй. АУЛАК СҮЗ -диал.Сер, яшерен сүз. АУЛАК ӨЙ -Ата-ана, олылар берәр җиргә киткәч, ялгыз калган йорт; шунда кич утыру яки егет-кызлар белән уен мәҗлесе




Аулаклау -1.Аулакта калу, ялгыз калу [икесе генә аулаклап сөйләшеп торалар иде] 2.Аулак өйгә йөрү




Аума -/ Аумакай -с.Фикерен үзгәртеп, алмаштырып, башка якка тиз ава, тиз бирелә торган, тотрыксыз, принципсыз. и.Принципсыз кеше




Аумакайлану -Аумакайлык күрсәтү




Аумакайлык -Аумакай булу сыйфаты, принципсызлык




Аумалы -с.Кеше сүзенә тиз бирелүчән, аумакай




Аунаклау -Як-якка чайкалу, алпан-тилпән килү




Ауналу -диал.Тәртипсез хәлдә булу, кадерсезләнеп яту




Аунату -1.Тәгәрәтү, бер яктан икенчегә әйләндерү 2.Нәр.б. җыймыйча, аяк астында тузанда йөртү, тәртипсез яткыру, кадерсезләү




Аунау -1.Яткан килеш әле бер, әле икенче якка боргалану, тәгәрәү. Өс-башын нәрсәгә дә булса ятып пычрату. Кайда да булса уйнап, ятып, тәгәрәп вакыт үткәрү турында [көн буе түшәктә ауный] 2.Әйберләр тур.: озак вакытлар файдаланылмау, кайда да булса яту. Кайда да булса кадерсезләнеп йөрү (яту). Тәртипсез яту




Аура -1.Рух, җан символы буларак баш тирәсендә сүрәтләнә торган якты боҗра 2.Парапсихологиядә: биокыр




Аут -1.Спорт уеннарында: туп (шайба) уен кырыннан читкә чыгу 2.Бокста: судьяның боксер нокаутта дип белдерүе




Аутодафе -Урта гасырларда: инквизиция суды буенча еретикларны һәм аларның әсәрләрен халык алдында яндыру




Аутсайдер -1.Иң арткы урыннарны алган спорт командасы яки спортчы 2.күч. Уңышсызлыкка юлыккан, нинди.б. эштә катнашудан төшеп калган кеше 3.Монополия белгән бергә эш итүче, тик аның составына керми торган предприятие




Афган -Афганстандагы төп халык һәм шуның бер кешесе




Афера -Хәйләле, хыянәтле, алдаулы эш




Аферист -Афера белән шөгыльләнүче




Афиша -Спектакль, кино, концерт һ.б.ш. тур. язма белдерү, игълан




Афоризм -Тирән мәгънәле, кыска тәгъбир, хикмәтле cүз (төгәлләнмәгән җөмлә рәвешендә була)




Африкалы -Африкада яшәүче төп халык һәм шуның бер кешесе




Аффект -Бик ярсу, курку һ.б.ш. кебек психологик кичерешләр вакытында өянәк тоту




Аффикс -Тамыр яки нигез сүзгә ялганган кушымча




Аффриката -Ике тартыкның кушылуыннан барлыкка килгән аваз (мәс. ц, щ авазлары)




Афәрин -иск.кит."Бик шәп", "бик яхшы", "яшә" мәгънәсендәге хуплау сүзе




Афәт -Һәлакәт, бәлә-каза, бәлә, зур бәхетсезлек




Афәтле -с.Һәлакәтле, бәлә-каза китерә торган; фаҗигале




Ах -ы.1.Үкенечне, ачынуны, кайгыруны аңлата. Ризасызлык төсмере белдерә [ах, йөзе кара, оятсыз!]. Шатлану, әсәрләнү, куану, соклану кебек төсмерләр белдерә 2.Кинәт куркуны, өркүне белдерә ["ах, аю!" дип кычкырды]




Ахак -Кыйммәтле таш буларак, бизәнү әйберләре өчен файд. торган төрле төстәге катламнардан торган каты минерал. с.Ахакка охшаган, ахак төсле (нурлы)




Ахаклану -шигъ.Ахак төсенә керү, ахакка охшап тору




Ах-вах килү (итү) -/ Ах-ух килү -/ Ахылдау -Сыкрану, сызлану, зарлану. Гаҗәпләнү, соклану




Ахирәт -1.Ислам диненчә: үлгәннән соң булачак "теге дөнья" 2.  Ахири -Үлгәч тә аерылмаска, гөнаһлар өчен бергәләп җавап бирергә ант иткән бик якын ике дусның берсе. Бик якын дусларның бер-берсенә эндәшү сүзе [әйтмә инде, ахирәткенәм]




Ахмак -с.Акылсыз, юләр, аңгыра и.Шундый кеше




Ахмаклану -Акылсызлану, юләрләнү, ахмакларча кылану




Ахмаклык -Акылсызлык, юләрлек, аңгыралык




Ах-мәл -/ Ах-әмәл -Бик зур кыенлык, читенлек [ах-мәл (ах-әмәл) килеп һаман йөген тарта] [ах-мәлгә төшеп чак кайтып җиттек]




Ахры -/ Ахырсы -кер.сүз.Сөйләмгә икеләнү, төгәлсезлек, шикләнү төсмерләре өсти: ихтимал, күрәсең, бугай, шулай булса кирәк




Ахун -Мөселманнарда өлкән рухани




Ахшам -иск.Кичке, эңгер вакыт. иск.Кичә. АХШАМ НАМАЗЫ -Биш вакыт намазның дүртенчесе, эңгер-меңгердә укыла торган намаз. АХШАМ ЧӘЧӘГЕ -Төн гөле




Ахшару -диал.Күмәк җырлы әйлән-бәйлән уеннарыннан бере, яз көне балалар арасында уйнала




Ахыр -1.Азак 2.с.Соңгы, азаккы, актыккы [ахыр сүз] 3.кер.Ниһаять [Нәгыймә, ахыр, чыдамады]. АХЫР ЧИКТӘ -1.Көтә торгач, ниһаять 2.Башка чара калмагач, калмаса




Ахырда -рәв.1.Соңыннан, азакта 2.Ахыр чиктә




Ахырзаман -дини.Дөнья бетү вакыты; шул вакытта булырга тиеш дип саналган вакыйгалар




Аһ -ы.1.Курку, кинәт аптырау, кайгы-хәсрәт, шатлану һ.б.ш. хисләрне белдерә 2.Түземсезлек катнаш борчылуны, дулкынлануны белдерә 3.Зур кайгы-хәсрәттән уфтануны белдерә. АҺ ИТҮ -Булыр дип көтелмәгән, ышанылмаган берәр нәрсә булгач, сокланудан (яки көнләшүдән, куркынудан) шаккату




Аһа-һа-һа-һа -аваз ияр.Адашып, югалып эзләгәндә тавыш бирү авазы




Аһ-зар -1/ Аһ-ваһ -Бик хисләнеп зарлану 2.Һәртөрле зарлар




Аһлау -/ Аһылдау -Аһ-ваһ килү; кайгыру, борчылу




Аһәң -шигъ.1.Яңгыраш 2.Тавыш, тон 3.Моң; ләззәтле кичереш, тойгы




Аһәңдәш -с.1.муз.Яңгырашы белән охшаш, бердәй яңгырашлы 2.Аваздаш(2)




Аһәңле -(АҺӘҢЛЕЛЕК) -с.шигъ.Аһәңе булган; моңлы. дулкынланулы, тирән кичерешле




Аһәңләштерү -Аһәңле итү




Ацетат -Серкә кислотасы тозы. АЦЕТАТ ЕФӘК -Ясалма сүстән тукылган ефәк. АЦЕТАТ СҮСЕ -Целлюлозаны химик эшкәртү юлы белән алына торган ясалма сүс




Ацетилен -Углерод һәм водород катнашмасыннан торган, янучан, агулы, төссез газ




Ацетон -Төссез, үткен исле сыекча рәв. органик матдә (эреткеч буларак киң кулл.)




Ацтек -Мексикада яшәүче индеец халкы




Ач -с.1.Ачыккан, ашау вакыты җиткәнлектән ашыйсы килгән. рәв.Ашамыйча, ач көенчә 2.Туйганчы ашарына булмаган, ачлыктан интеккән [ач шәкерт]. Күпмедер вакыт ач тору аркасында була торган [ач үлемнең куркусыннан...]. и.Ачыккан яки ачлыктан интеккән кеше. Ярлы, фәкыйрь [ач тормыш] 3.Өлгермәгән, тук түгел (орлык тур.) [ач көнбагыш] 4.күч.Рухи канәгатьсезлек тур. АЧ ЧАБАК -Карплар семь. зур булмаган елга балыгы: рус. Уклейка




Ачалак-йомалак (килү) -1)Күз тур.: бер ачылып, бер йомылып тору 2)Көн тур.: бер болытлап, бер аязып тору 3)Аң, хәтер тур.: бер ачыклана, бер югала торган




Ачамай -диал.1.Өй, каралты түбәсендәге кайчы, атлама 2.с.Бер-берсенә кыйгач, чатлаш; аркылы-торкылы




Ачкысыз -КҮЗ АЧКЫСЫЗ -Бик каты, бик көчле (буран, тузан һ.б. тур.)




Ачкыч -1.Йозакны бикли һәм ача торган тимер җайланма 2.Берәр нәрсәне җыйганда, сүткәндә яки төзәткәндә гайкаларны, болтларны бору, ныгыту өчен файд. торган корал. Арфа, фортепьяно, гитара кебек музыка коралларының кылларын тарттыру өчен махсус корал 3.күч.Нәр.б. аңлау, чишү өчен чара. Шифрлы текстны уку өчен ярдәмче булган, хәреф һәм цифрлардан торган билгеләр системасы. Чит телдә язылган текстның юлга-юл тәрҗемәсе 4.Радио-телеграф элемтәсендә электрны тиз генә тоташтыру яки өзү җайланмасы 5.Һәр нота юлының башында ноталарның югарылылыгын шартлы рәвештә күрсәтү өчен куела торган билге. АЧКЫЧ БАЛТАСЫ -Ачкыч очындагы чыгынты




Ачлай -/ Ачлый -рәв.Ачтан, ач көенчә




Ачлык -1.Бик нык ашыйсы килү, ач булу 2.Иген уңмау аркасында мохтаҗлык, кытлык. с.Иген уңмаган, азыкка мохтаҗлык зур булган [а. ел]. Ашамлык, азык җитмәү аркасында озак вакытлар туярлык итеп ашамау хәле 3.күч.Рухи азыкка мохтаҗлык/ Ачлы-туклы -Ярым ач яши торган, туяр-туймас яши торган. рәв.Ярым ач, туяр-туймас




Ачу -I.ф.1.Нәр.б. капкачын, каплаган нәрсәсен күтәреп яки читкә алып, этәреп эчен карарга, әйбер алырга мөмкинлек булдыру. Ябылган, пичәтләнгән нәрсәләрнең капкачын, бөкесен һ.б.ш. алу 2.(Ишек, капка һ.б.ш.ны) як-якка яки читкә этәреп, керергә-чыгарга мөмкин итү. Бикле ишек, капка һ.б.ш.ны биктән азат итү 3.Бәйләнгән, төйнәлгән, җыелган нәрсәне чишеп, ычкындырып, җәеп салу. Җәю, язу [җилпәзәне ачу]. Күз, авыз тур.: ябык, йомык хәлдән ачык хәлгә китерү 4.Каплап, ышыклап торган нәрсәне читкә алу. Яшермәү, күренерлек итү. Китап һәм дәфтәрнең кирәкле битен укырлык, язарлык итеп әзерләү 5.Нәр.б. үтеп керергә яки алга барырга ирек, мөмкинлек бирү [юл ачу] 6.Берәр оешма, предприятие һ.б.ш.ның эшчәнлеген башлап җибәрү (Җыелыш, киңәшмә һ.б.ш.ны) башлап җибәрү. Нәр.б. башлангыч булу яки нәр.б. беренче булып башлау 7.[әсәрдә геройның характерын ачу].[серен ачу].[җинаятьне ачу].[чынбарлыкны ачу] 8.[күңел ачу].[зиһенен ачу]. II. АЧУ - и.Тирән нәфрәт тойгысы. Ярсу тойгысы. Ризасызлык, үпкә тойгысы, нөктә. III.АЧУ - Ачышу -ӘЧҮ, ӘЧЕШҮ -1.Органик матдәләрнең ачы тәм керү, бозылудан торган таркалу процессы [сөт ачу] 2.Махсус ачыткы яки чүпрә салудан әйбернең ачы хәлгә килүе [камыр ачу] IV.АЧУ -КАРЫН (ТАМАК) АЧУ -Ачыгу




Ачуландыру -Кемнең дә булса ачуын китерү. Үпкәләтү




Ачулану -1.Берәр кешегә яки нәр.б. ачу килү. рәв.АЧУЛАНЫП -Кызып-ярсып, ачу белән. Үпкәләү 2.Әрләү, орышу




Ачуланышу -Үпкәләшү, кычкырышу




Ачулы -с.Ачуланган, ачуы килгән; усал. рәв.Усал итеп, ачу белән, ачуланып, усалланып




Ачуташ -Марганец, алюминий һ.б.ш.ларның күкерт тозлары исеме; составында шундый тозлар булган таш




Ачы -с.1.Лимон, мүк җиләге, серкә кебек нәрсәләрнең ачылыгын хәтерләтә торган тәм 2.Әрем, борыч, хинин тәме кебек тәм 3.Сизү органнарына начар тәэсир итә торган [ачы төтен исе]. и.Шундый тәм яки ис 4.Ачыган, ачытылган [ачы катык] 5.Җир, туфрак тур.: ачылыгы артыграк (pH<7) булган 7.Кайгылы, моң-зарлы, бик күңелсез, бик авыр [ачы язмыш]. и.Бәхетсезлек, уңышсызлык, кимсетүләр тәэсирендә булган авыр хис. Кайгы аркасында булган [ачы күз яшьләре] 8.Үзәккә үтә торган [ачы тавыш][ачы җил] 9.күч.Усал, үткен [ачы сатира]. АЧЫ БАЛ -Бал яки шикәр суына чүпрә яки башка ачыткыч салып ачытылган исерткеч эчемлек. АЧЫ КАКЫ -Күбесенчә кырда үсә торган, озынча яфраклы, вак кына сары чәчәкле үлән; сабагы ашарга ярый. АЧЫ ТОЗ -Эч йомшарткыч дару; рус.Английская соль. АЧЫ ТОРМА -Тамыразыклы бакча үсемлеге, яшелчә төре; рус.Редька




Ачыгу -1.Ашыйсы килү 2.күч.Бик мохтаҗлыкта яшәү, ач яшәү




Ачык -с.1.Ябылмаган. Йомылмаган 2.Бикләнмәгән. рәв.Бикләмичә, япмыйча 3.Түбәсез, ябусыз, каплаусыз. рәв.Капламыйча, япмыйча 4.Ышыкланмаган. Кысрыкланмаган. Сакланусыз. Яшеренмичә турыдан-туры көрәшә торган 5.Тәннең муен, күкрәк, җилкә тирәләре күренерлек итеп тегелгән. Шәрә, ябылмаган. рәв.Япмыйча, төймәләмичә. Шәрә. Болытсыз, аяз (күк) 6.Яхшы таныла торган, аңлаешлы. рәв.Аңларлык (күрү, искәрү, ишетү, хәтерләү һ.б.) 7.Сер түгел. Шиксез 8.Конкрет. рәв.Ихлас, яшермичә 9.Теләгән кеше керергә, катнашырга мөмкин. Легаль, яшерен түгел 10.Башка төсләр катнашмаган, тонык булмаган, саф (төс). Яңгырап торган, тонык булмаган (тавыш) 12.Ягымлы, көләч (йөз). рәв.Кәефле. АЧЫК ДИҢГЕЗ -Барлык илләрнең дә бердәй файдалануындагы диңгез. АЧЫК ИҖЕК -Сузык авазга бетә торган иҗек. АЧЫК МАҢГАЙ -Киң маңгай. АЧЫК ХАТ -1)Бер ягына (өлешенә) адрес, икенчесенә хат языла торган конвертсыз карточка 2)Кемгә дә булса аталып газета-журналда басылган хат




Ачыклану -1.Билгеле булу, беленү, хәл ителү 2.Яхшырак, ачыграк ишетелү яки күренү 3.Ачылу, яктыру, ачыграк, яктырак хәлгә килү




Ачыклау -1.Ачу, ачык, анык билгеле итү; ачыклык кертү. Кемне яки нәрсәне анык белү 2.Өйрәнеп, тикшереп белү




Ачыклык -1.Ачык булу 2.Урмансыз, агачсыз урын, аланлык. Бушлык, ачык урын, аралык 3.Ягымлылык, ачык йөзлелек




Ачыктан-ачык -рәв.Яшермичә. Күзгә күренеп, күз алдында. Аермачык




Ачык-тишек -1.Каралты, җиһаз, кием-салым һ.б.ш.дагы ватылып ачылган-тишелгән, ертылган урыннар 2.күч.Җитмәүчелек, мохтаҗлык




Ачылмалы -с.Ачыла торган




Ачылу -1.(Ачу) 2.Ачыклану. рәв.АЧЫЛЫП -Яшермичә (сөйләү тур.)




Ачылык -ӘЧЕЛЕК -I.1.Кислота [күкерт ачылыгы]. II.АЧЫЛЫК -Ачы булу. III.АЧЫЛЫК -диал.Өйгә кергәндә аяк сөртү өчен ишек төбенә җәелгән әйбер




Ачылышлы (булу) -Кем белән.б. ачуланышып йөрү




Ачы-мочы -1.җый.Ачы нәрсәләр 2.Исерткеч тур. кыеклап әйтү




Ачыну -1.Бик нык кайгыру, борчылу, рухи газаплану 2.Нәрсәгә дә булса үкенеп, кызганып, борчылып көенү, өзгәләнү




Ачынулы -/ Ачынышлы -с.Йөрәк өзгеч, кызганычлы (тавыш тур.). Борчылу, көенү катнаш




Ачыргалану -Өзгәләнү, ачыну. рәв.АЧЫРГАЛАНЫП -Ярсып, усалланып




Ачысы-төчесе -күч.Тормышның яхшы һәм яман яклары тур.




Ачыткы -Чүпрә; камыр башы




Ачыту -I.Бик нык әрнеп авырту. II.АЧЫТУ -Ачыткы салып ачы хәлгә китерү




Ачыш -1.Тикшеренүләр, эзләнүләр нәтиҗәсендә билгеле булган нәрсә, яңа фәнни нәтиҗә 2.Көтмәгәндә билгеле булган нәрсә




Ач-ялангач -с.Ач һәм ялангач, бик ярлы. и.Ярлылар, ярлы халык




Аш -I.1.Ашарга яки эчәргә яраклы ашамлык, азык [аш кашыгы] 2.Беренчегә бирелә торган шулпалы азык 3.Ашау, азык кабул итү. "Иртәнге", "көндезге", "кичке" сүзләре белән килгәндә, билгеле бер ашау вакытын белдерә. Шул вакытларга билгеләп әзерләнгән ашамлык 4.Кунак мәҗлесе. АШ АРТЫ АШЛАРЫ -Шулпалы аштан соң бирелә торган һәм чәй яны ашамлыклары. АШ БҮЛМӘСЕ -Ашау-эчү бүлмәсе. АШ СУЫ -Малга эчерә торган юынтык су. АШ ТӘМЛӘТКЕЧ -Борыч, лавр яфрагы, бөтнек һ.б.ш. нәрсәләр. АШ ЮЛЫ -Үңәч. АШ ӨЕ -Аш әзерләү бүлмәсе, кухня. АШ ҖӘЙМӘСЕ -Ашъяулык. АШ ЧАНАСЫ -Туйга килгәндә күчтәнәчләр, азык-төлек төялгән чана. II.АШ -Җеп яки тукымаларны ныгыту (ашлау) өчен файд. торган сыеклык




Аша -бәйл.1.Аркылы(II,1-7) 2.Аралаш(2) 3.[биш урын аша сикереп беренчелеккә чыгу] 4.[зур кыенлыклар аша теләккә ирешү]. АША КИТҮ (УЗУ) -Нәр.б. нормаль хәлдән артып китүе турында [бу эшләр инде аның башыннан аша китте]




Ашалу -1.(Ашау) 2.Нәр.б. кояш, җил һ.б. тәэсиреннән үзгәрүе 3.Кыршылу, ышкылу, тузу 4.Агымсу, яңгыр тәэсиреннән юылу, яргалану, җимерелү (су яры, тау токымы тур.)




Ашамлык -1.Ашый торган нәрсә, азык 2.Салкын килеш ашый торган азык; кабымлык




Ашамсак -/ Ашамчак -с.Күп ашый, ашарга ярата торган




Ашанты -диал.Табыннан калган ашамлык. Кабымлык




Ашасыннан -1.рәв.Түбәләмә итеп, арттырып (тутыру, төяү) 2.бәйл.Аша, аркылы [күрше йорт ашасыннан китте]




Ашату -1.Ашарга азык бирү. Ашарга ярдәм итү, авызына ашамлык каптыру 2.Тәрбияләү, карау, туйдыру. Симертү, көрәйтү 3.күч.Туену чарасы, табыш чыганагы булып хезмәт итү [һөнәр ашата]




Ашау -1.Ашамлык, азык кабул итү. Азык, ашамлык итеп файдалану [ит ашамау][тунны көя ашаган]. Аппетиты яхшы булу [ашаган кеше нык була] 2.күч.Тешләү [чебен ашый] 3.Химик реакциягә кереп һ.б.ш. рәвештә таркалу, эрү, ашалу тур. 3.күч.Ашау-эчү әйберләренә, азык-төлеккә тотып бетерү. Үзләштерү, урлау [малны кем белән ашаган?] 4.Тәннең һәм киемнең кояш тәэсирендә төсе үзгәрү тур. [кояш ашаган] 5.күч.Юу, җимерү 6.күч.Авыру, кайгы, сагыш тур.: борчу, интектерү, тынгы бирмәү 7.күч.Кыйналу [йодрык ашау] 8.күч.Тиргәү, орышу яки урынсыз таләпләр белән җанын борчу, газаплау




Ашау-эчү -Тамак туйдыру, ашау, туклану




Ашказаны -Ашкайнату трактының капчыксыман киңәйгән өлеше. АШКАЗАНЫ АСТЫ БИЗЕ -Ашказаны янындагы озынча биз, ике канал белән унике илле эчәккә тоташаю АШКАЗАНЫ-ЭЧӘК (АВЫРУЛАРЫ) -Ашкайнату белән бәйле органнарда була торган авырулар




Ашкайнату -Ашказаны-эчәк системасында азыкны эшкәртү һәм үзләштерү




Ашкын -с.Ашкынып, җилкенеп, алга омтылып торган




Ашкындыру -Җилкендерү, дәртләндерү




Ашкыну -(АШКЫНУЛЫ) -Нәрсәгә дә булса җилкенү, омтылу, дәртләнү




Ашлама -Үсемлекләрне тукландыру һәм уңышны күтәрү максаты белән туфракка катнаштырыла торган матдә




Ашлау -I.Туфракка (җиргә) ашлама кертү. II.АШЛАУ -Тукыма, җеп, тире һ.б.ш.ны ашлаучы матдә эремәсе (мәс. җеп ашы) белән эшкәртеп ныгыту. Сыгылмалылык бирү өчен агачныпешекләү, парлау. III.АШЛАУ -и.диал. Агачны уеп ясалган зур кашык




Ашлык -1.Орлыгыннан он һәм ярма әзерләнә торган башаклы үсемлекләр; үсеп утырган иген 2.Орлык хәлендәге икмәк. АШЛЫК СУГУ -Бодай, арыш һ.б.ның орлыкларын башагыннан аерып алу




Ашлык-тару -җый.Ашлык, иген




Ашлы-сулы -/ Аш-сулы -Тук тормышлы, барлыкта яши торган




Аш-су -Табын өчен пешереп әзерләнә торган ризыклар




Ашу -1.Арту, билгеле бер чиктән узып китү, чыгу; ташу. Чыгыш килешендәге кайбер сүзләр янында: артык күп, зур булу [шикләре чамадан ашты] 2.шигъ.Менү, күтәрелү, җитү [күкләргә ашу] 3.[хыял чынга ашу] [зур мәртәбәгә ашу]




Ашуг -Кавказ халыкларында: шагыйрь-җырчы




Ашханә -Җәмәгать туклануы йорты (бүлмәсе), оешмасы




Ашчы -/ Ашбаз -иск.) Аш пешерүче




Ашыну -Үзсенеп узыну, чамадан тыш кылану




Ашыру -1.Арттыру, уздыру 2.шигъ.Күтәрү 3.[тормышка ашыру, эшкә ашыру]




Ашыгу -Нәр.б. тизрәк башкарырга тырышу. Өлгерергә тырышу. рәв.АШЫГЫП -Тиз-тиз. Ныклап уйламыйча [а. өйләнү]




Ашыгыч -(АШЫГЫЧЛЫК) -с.1.Ашыгып эшләүне, тиз башкаруны таләп итә торган 2.Ашыгулы, кызу, җәһәт, тиз-тиз. АШЫГЫЧ ЯРДӘМ -Авыруларга тиз арада күрсәтелә торган медицина ярдәме




Ашык-пошык -рәв.Ашыгып, кабаланып, җиренә җиткереп тормыйча




Ашыктыру -Нәр.б. тизрәк башкарту. Кая да булса тизрәк кузгалырга, китәргә, барырга әйдәү. рәв.АШЫКТЫРЫП -Вакыты җитмичә, алдан




Ашык -диал.1.Тубык 2.Кузна




Ашъяулык -Аш өстәленә, табынга җәя торган җәймә




Аэрарий -Һава ваннасы алу өчен җайланган махсус мәйданчык




Аэрация -Берәр нәрсә аркылы һава үткәрү, нәр.б. һава белән туендыру




Аэро... -Кушма сүзләрдә "авиация", "һава" мәгън. беренче кисәк, мәс. Аэроклуб, Аэродинамика




Аэроб -Ирекле кислород булган шартларда гына яшәргә сәләтле организм




Аэробика -Музыка астында бара торган ритмик дәвалау гимнастикасы




Аэробус -Күп кеше сыйдыра торган ике палубалы самолет




Аэровокзал -Аэропорт вокзалы




Аэродром -Самолетлар һ.б. очу аппаратларының торуы, очып китүе, төшүе, аларга ремонт ясау өчен җайланмалары булган мәйдан




Аэроплан -иск.Самолет




Аэропорт -Транспорт самолетларының даими очышын тәэмин итү өчен барлык кирәк-яраклары булган һәм һава юллары трассасында урнашкан аэродром




Аэростат -Һава шары (һавадан җиңел газ белән тутырылган очкыч аппарат)




Аэрочана -Мотор ярдәмендә эшли торган пропеллерлы чана




Аэродинамика -Һава һ.б. газларның хәрәкәтен, каты җисемнәргә каршылык күрсәтүен тикшерә торган фән




Аэролит -Күк киңлегеннән җиргә төшкән таш сыман масса, таш метеорит




Аэрологик -Аэрологиягә бәйләнешле




Аэрология -Атмосфераның югары катлауларындагы физик, химик һ.б. үзенчәлекләрне өйрәнә торган фән




Аэронавигация -Очу аппаратларын билгеләнгән һава юлы буенча йөртү тур. фән, һава навигациясе




Аэронавтика -Очу аппаратларында һавада хәрәкәт итүнең теориясе һәм практикасы




Аэрозоль -Бик вак каты кисәкчекләр яки тамчылар эленгән газ




Аю -1.Куе йонлы, авыр гәүдәле имезүче ерткыч хайван 2.күч.Зур гәүдәле, таза кеше тур.. АЮ БАЛАНЫ -БОХАР МИЛӘШЕ -Кыргый балан, мәрҗән куагы да диләр; рус.Бузина. АЮ БАЛЫГЫ -иск.Тюлень. АЮ БИЕТҮЧЕ -Кулга ияләштерелгән аю белән кәмит күрсәтеп йөрүче кеше. АЮ КАМЫРЫ -диал.Гөлҗимеш. АЮ КЫРМЫСКА -Эре кырмыска. АЮ КӨПШӘСЕ -Эре, куе яшел яфраклы, юан һәм озын көпшәле үсемлек, ашарга ярамый; рус.Борец желтый. АЮ ТАБАН -Яссы табан




Аюбаш -Туку станогында буй җепне ныгытып кую һәм сугылган киндерне урау өчен кечкенә вал




Аюколак -Нәүрүз чәчәклеләр семь. сары чәчәкле бик матур үсемлек; рус.Медвежье ухо




Аютабан -Казаякчалар семь. биек сабаклы, челтәр яфраклы, күксел-шәмәхә чәчәкле агулы үлән; рус. Борец высокий




Аючы -1.Аю аулаучы 2.иск.Аю биетүче




Ая -Кәҗә мамыгын аялый торган тарак




Аягүрә -рәв.1.Аякка басып, аякка баскан килеш, утырмыйча. Ихтирам, зурлау билгесе буларак яки кагыйдә буенча яшь яки чин ягыннан зурларны каршылаганда һәм сөйләшкәндә басып тору тур. 2.күч.Ашыгып кына, ашыгыч, бик тиз арада гына; эш арасында




Аяз -Болытсыз, явым-төшемсез, ачык, томансыз




Аязлану -/ Аязлату -/ Аязу -Болыт, томан таралу, күк йөзе ачылу




Аязлык -1.Аяз булу 2.Болытлар арасындагы ачыклык




Аяк -I.1.Кешенең, кошларның һәм хайваннарның йөрү өчен хезмәт итә торган очлыгы 2.Мебель, механизм кебек нәрсәләрнең идәнгә, җиргә һ.б.ш. утыртып, бастырып, терәп куя торган җайланмасы 3.Күп һәм озын итеп (күпмедер метр кертеп) уралган җеп басмасы. АЯК БИТЕ (ЙӨЗЕ) -Аякның өсте. АЯК КИЕМЕ -Күннән яки башка әйбердән тегелгән, күбесенчә каты табанлы читек, ботинка, чүәк һ.б.ш.. АЯК МАШИНАСЫ -Аяк ярдәмендә әйләндерелә торган тегү машинасы. АЯК ОЧЫ -1)Аякның бармаклар тирәсе; 2)Сузылып яткан кешенең аяк ягы, аяк тирәсе 3)Хуҗалыкта бакча арты яки каралтылар артындагы урын. АЯК ЧОЛГАВЫ -Ыштыр. II.АЯК -иск.Чәй чынаягы яки шуңа охшашлы тоткасыз савыт, кәсә




Аяк-кул -җый.Аяклар һәм куллар




Аяклану -1.Аякка басу, йөреп китү. Йокыдан уянып йөри башлау, йокыдан тору 2.күч.Савыгу, тернәкләнү, хәлләнү 3.күч.Кемгә яки нәрсәгә карата кирелек эшләү, баш күтәрү, каршы чыгыш ясау [традициягә каршы аякланды] 4.күч.Югалган яки урланган нәрсә тур. әйтелә 5.күч.Таралу, кешедән кешегә күчү (сүз, хәбәр тур.)




Аяклау -Хайванны аяк санынча дүрткә бүлеп, уртаклашып сую




Аяксыз -1.Аягын өздергән, бер яки ике аягы да булмаган. Мебель тур.: аягы булмаган 2.күч.Имгәнү, авыру һ.б. сәбәп аркасында йөри алмый торган




Аяксызлану -1.Аякны өздерү, кистерү һ.б.ш. аркасында аяксыз калу 2.Аяклар авырту сәбәпле, йөри алмаслык хәлгә килү. Нин.б. психик халәттән аяк буыннары йомшару, хәлсезләнү




Аякчу -Аяк чолгавы, Ыштыр




Аялау -Кәҗә мамыгын каты кылларыннан тарап арындыру




Аяныч[лы] -с.1.Кызганыч 2.Күңелсез, авыр, йөрәк әрнеткеч. Соң дәрәҗәдә начар, мөшкел




Аятелкөрси -Коръән сүрәсе; ислам диненчә, сихердән саклый торган дога




Аять -Коръән сүрәсендә тәмамланган шигъри җөмлә




Аяу -Кызгану, хәленә керү [илеңдә дус-ишең аяр иде әле]. Җәзадан, берәр авырлыктан коткарып калдыру. АЯУ АТНАСЫ -1)Бәби тапкан хатынны һәртөрле эшләрдән бушату, аның йортына барып, өй эшләрен эшләшү атнасы 2)Җәйге челләнең беренче атнасында, табигать-ана уңыш тудырганда, табигатьне рәнҗетмәү – агач кисмәү, терлек чалмау һ.б.ш.дан торган йола




Аяусыз -(АЯУСЫЗЛАНУ) -с.1.Рәхимсез, шәфкатьсез 2.Дәһшәтле, каты коточкыч [а. сугыш] 3.рәв.Бик артык, чиксез, туктаусыз