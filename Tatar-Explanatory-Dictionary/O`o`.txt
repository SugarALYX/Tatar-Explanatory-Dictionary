Өге-җөге -рәв.Гөрләшеп, тату [өге-җөге яшәү]




Өегү -ф. (гадәттә кош баласы тур.) Чирдән, йончудан я өшүдән бөрешеп, боегеып калу




Өелмә -Туфракны, ком-ташны өеп ясаган калкулык; дамба




Өелү -1.(Өю) 2.Өемнәр барлыкка килү, өем-өем булып тору 3.Бер урынга күпләп туплану, бергә җыелу. рәв.ӨЕЛЕП -Бер урында күпләп, өем-өем булып 4.Күп булу, берсе өстенә икенчесе өстәлеп тору (эш тур.)




Өем -1.Берәр урынга калку итеп өеп куелган яки калку хасил иткән нәрсә. Тәртипсез рәвештә өелеп яткан нәрсә 2.Берсе өстенә икенчесе күп итеп, тәртип белән өеп куелган нәрсәләр [кирпеч өеме] 3.Киптерү өчен җиргә утыртылып, өстеннән көлтә белән каплап куелган берничә көлтә 4.Төркем, кешеләр төркеме. ӨЕМ БОЛЫТЛАР -Түгәрәк-түгәрәк, катлы-катлы ак болытлар




Өем-өем -с.1.Берничә өем барлыкка китергән 2.күч.Бик күп, бик күп итеп [өем-өем сораулар яудырды]




Өер -1.Гадәттә бер айгыр тирәсендә тупланып йөргән атлар көтүе, бер көтү булып йөргән атлар 2.Этләр яки бүреләр көтүе. Төркем, көтү (кошлар, балыклар, бөҗәкләр һ.б.ш.) 3.Төркем, кешеләр төркеме 4.күч.Явыз максатлардан чыгып нин.б. төркемгә оешкан кешеләр; банда, шайка. ӨЕР АЙГЫРЫ -Атлар көтүенең башында торган айгыр




Өерелү -1.Өермә рәвешендә күтәрелү, хәрәкәт итү (буран, тузан һ.б.ш.) 2.Бер урынга күпләп туплану, җыелу 3.диал.Күзгә нин.б. чүп кергәндәге кебек авырту барлыкка килү, күздә шундый тойгы сизү [күз өерелү] 4.рәв Өерелеп -Ябырылып, күпләп, зур төркем хасил итеп




Өерләү -диал.Өерү, бер урынга туплау (хайваннарны)




Өерле -с.Өер булып берләшкән, өердә йөргән 2.диал.Төркем булып торган, төркемнәр хасил иткән [өерле таллар арасындагы камышлы күл]




Өермә -1.Багана хасил итеп җил бөтереп йөрткән кар, тузан һ.б. 2.күч.Бик тиз хәрәкәт итә торган берәр масса, зур төркем тур. [күзенә халык өермәсе ташланды] 3.күч.Бик каты бәхәс, талаш




Өермәләндерү -Өермә рәвеше бирү; өермә вакытындагы кебек итү, дулкынландыру




Өермәләнү -1.Өермә булып, өермә кебек бөтерелү 2.рәв Өермәләнеп -Бик тиз, бик көчле, ярсып, ашкынып (хәрәкәт итү)




Өермәле -с.Зур, киеренке вакыйгаларга бай булган, гадәттән тыш тынгысыз [ө. сугыш еллары]




Өер-өер -с.1.Төркем-төркем, төркемнәрдән торган 2.рәв.Төркем булып, төркемнәр тәшкил итеп




Өертү -1.(Өерү) 2.Бер өер ясау




Өерү -1.Тузгыту, бөтерү (карны, тузанны, чүп-чарны һ.б.ш.) 2.Бер өергә туплау (хайваннарны) 3.күч.гади.Ашау




Өзәләнү -Бик нык борчылу, кайгыру; ачыргалану, газаплану




Өзән -диал.Ызан




Өзәңге -1.Атка атланучы, җайдак аягын куйсын өчен, иярнең ике ягындагы каеш очына тагылган атлама, җайлама 2.Тугымның өзек җирен беркетеп кую өчен тимер атлама




Өзәрәм -ӨЗӘРӘМ ВАКЫТ -диал.Ашарга азык беткән, нәр.б. кытлык булган вакыт




Өзгәләгеч -Өзгеч(1); рус.Прерыватель




Өзгәләнү -1.Ертылу, ертылып бетү; аерым кисәкләргә бүлгәләнү (кием һ.б.ш.) 2.Нәрсәдә дә булса ачык аралар, ачыклыклар барлыкка килү; ертылган, теткәләнгән кебек булып күренү [өзгәләнгән соры болытлар агыла] 3.күч.Бик нык борчылу, ачыргалану, газаплану




Өзгәләү -1.(Өзү) 2.Ерту, ертып бетерү; кисәкләргә аеру. Бик нык яралау, тәннәрен умырып-умырып алу [бүре куйны өзгәләгән]




Өзгеч -1.Электр чылбырында токның үтүен туктатып тору җайланмасы 2.Кайбер тезмәләрнең икенче компоненты булып килә: җан өзгеч, үзәк өзгеч, эч өзгеч




Өздертү -1.(Өздерү(1)) 2.Өздерү(2) [сызгырт, курай, үткән кайгыларны өздерт, курай]




Өздерү -1.(Өзү) 2.күч.Музыка коралында бик матур, тәэсирле, оста итеп уйнау 3.күч.Нәр.б. бик авыр тәэсир итү, рухи газаплау (җан, бәгырь, күңел һ.б.ш. сүзләр белән килә) [нигә озак көттерә, бәгырьне өздерә?] 4.рәв.ӨЗДЕРЕП -1)Тәмам өзеп, кисеп (берәр катгый карарга килеп) [алай ук өздереп сөйләшмәгән идек тә] 2)Тәэсирле итеп, бик текәлеп [өздереп карады] 3)Кискен, каты; бик нык, үзәккә үтеп [өздереп искән салкын җил]




Өзек -I.с.1.Өзелгән; өзеп алынган 2.Өзек-өзек(2) 3.Өзек-өзек(1) 4.күч.Кискен, өзеп-өзеп әйтелгән [өзек, исәпле сүзләр белән әмер бирде]. ӨЗЕК ВАКЫТ -1)Юл өзелгән вакыт, ни арба, ни чана вакыт 2)Иске беткән, яңа өлгермәгән вакыт; ашарга бетә торган вакыт. ӨЗЕК ЕЛ -Ачлык ел. II.ӨЗЕК -и.1.Нин.б. әсәр, китап текстыннан алынган, зур булмаган бер өлеш, текст кисәге 2.Нин.б. бер бөтеннең өлеше булган нәрсә, кисәк




Өзекле -диал.Кискен, катгый әйтелгән




Өзеклек -1.Өзек булу, өзелгән булу [бауның өзеклеге] 2.Билгеләнгән срокка планны, заданиене үтәмәү; нин.б. эштә бик нык артка калу. Җитешмәү, җитешмәүчәнлек 3.Фронтның һөҗүм итүче гаскәрләр, частьлар өзгән урыны




Өзек-өзек -с.1.Көтелмәгән паузалар белән бүленгән, кинәт өзелеп, тукталып кала торган [өзек-өзек тавышлар чыгарып елау] 2.Тулы булмаган, аерым өлешләрдән генә торган; әз бәйләнешле [...өзек-өзек булып күз алдында тора] 3.Басым ясап, өзеп-өзеп әйтелгән [өзек-өзек кискен сүзләр]




Өзексез -сөйл. Өзлексез -с.1.Туктаусыз дәвам иткән, даими бара торган, һәрвакыт башкарыла торган [ө. хезмәт һәм мәшәкать]. рәв.Даими рәвештә, туктаусыз 2.Өзеге, арасы булмаган: бербөтен буй булып сузылган. ӨЗЛЕКСЕЗ ВАКЛАНМА -Санаучысына һәм ваклаучысына чиксез рәвештә вакланмалар кушыла торган вакланма




Өзелү -1.(Өзү) 2.Тарту-тартылудан аерым кисәкләргә бүленү, аерылу (бау, җеп һ.б.ш. тур.). Берәр нәрсәдән аерылып төшү, ертылып, киселеп аерылу 3.күч.Туктау, бетү (берәр төрле эш-хәрәкәт). Кинәт тукталу, тукталып калу (тавыш һ.б.ш.). Бетү, юкка чыгу, яраксыз хәлгә килү [юл ө.] 4.күч.Тукталу, бетү (бәйләнешләр) [дуслык ө.]. Араларны бозу, үзара бәйләнешләрне бетерү; аерылу [бер тиен юк. Атай белән өзелгәнбез] 5.күч.Борчылу, сагышлану [тилмерәсең, өзеләсең аккан суга күз тегеп]. Бик тирән хис белән җырлау, сөйләү һ.б.ш. тур. [өзелеп такмак әйтмәс идем...] 6."Йөрәк", "җан", "үзәк" кебек сүзләрдән соң килеп, тирән хисләр кичерүне белдергән фразеологик берәмлекләр барлыкка китерү [үзәк өзелү] 7.күч.Үлү, җан бирү [иртәнге якта өзелде] 8.рәв.күч Өзелеп -1)Бик нык, бик тирән хисләр кичереп 2)Сагынып [хатлар язган өзелеп]. ӨЗЕЛЕП ТОРУ (кем дип, кем өчен) -Кемгә дә булса бик яхшы мөнәсәбәт күрсәтү




Өземтә -Нин.б. тексттан сүзгә-сүз китерелгән кисәк, өзек




Өзеп-өзеп -рәв.Паузалар белән кинәт бүлгәләп, бүлеп-бүлеп, кистереп [өзеп-өзеп кенә бер-ике сүз әйтте]. Кисәктән туктап-туктап, өзек-өзек итеп [өзеп-өзеп бер тартай кычкыра]




Өзеш -Гауга, үзара тиргәш




Өзешү -1.(Өзү) 2.Тиргәшү, тиргәшеп нәр.б. таләп итү




Өзлегү -1.Нин.б. авырудан савыгып килгәндә яки савыгып җиткәндә яңадан авырып китү [күп сөйләшсә өзлегүе бар] 2.Берәр нәрсәнең хәрәкәте туктау, тукталып тору [пароходлар бер дә өзлегеп тормый]




Өзми-куймый -ӨЗМИ ДӘ, КУЙМЫЙ -Туктаусыз, өзексез, эчпошыргыч берәр нәрсә турында сөйләү һ.б.ш .тур. [өзми-куймый парлашып кычкыра ике бака]




Өзү -1.Бауны, җепне һ.б.ш. нык тартып, сузып, бөтенлеген юкка чыгару, икегә аеру. Кисеп чыгарып икегә аеру 2.Үсеп утырган берәр нәрсәне тартып сабагыннан, ботагыннан, тамырыннан аеру, аерып алу 3.Беркетелгән нәрсәне каерып, тартып, йолкып алу, аерып чыгару 4.күч.Нин.б. эш-хәрәкәтнең, сүзнең барышын туктату 5.күч.Үзара бәйләнешне туктату, бетерү 6.күч.Берәр мәсьәләне хәл итү, эшне төгәлләү [ул мәсьәләне тиз өзде] 7.Каршылыкны җиңеп, фронт, оборона аша үтү 8.Каршы якның тоткарлыксыз йөрү мөмкинлеген бетереп, юлның, коммуникациянең бер өлешен кулга төшерү [юлны өзү] 9."Йөрәк", "җан", "үзәк" кебек сүзләр янында килеп, "борчу", "газаплау", "дулкынландыру" мәгънәсен белдерә 10.рәв.ӨЗЕП -Ачык, катгый итеп, кистереп; ныклы бер карарга килеп




Өй -1.Яшәү-тору өчен салынган бина, корылма. Тора торган, яши торган урын [куянның өе - урманда, песинең өе - өйдә]. с.Өйгә, өй хуҗалыгына бәйләнешле [өй эшләрен башкару] 2.Берәр оешма һ.б.ш. урнашкан бина, корылма [уку өе]. Аерым ихтыяҗлар өчен, мәс. хуҗалык максатлары өчен махсус салынган корылма яки бина [каравыл өе] 3.күч.Бер өйдә яшәүче гаилә яки бер өйдә булган кешеләр [бөтен өй ду килә] 4.рәв.ӨЙДӘ -1)Үзенең өендә, үзе торган урында (завод-фабрикада түгел) [өйдә эшләүче] 2)Үз урынында, читтә түгел [почта атлары өйдә, хәзер җигәм]. ӨЙ АЛДЫ -Ишегалды. ӨЙ БАШЫ (КЫЕГЫ) -Өй түбәсе. ӨЙ ИЯСЕ -Хорафат буенча: өйдә яшәүче һәм аны саклаучы, табигатьтән өстен мифик зат. ӨЙ КУЯНЫ -Йорт куяны. ӨЙ КҮТӘРҮ -Әзерләнгән бураны яңадан сүтеп мүкләп салу. ӨЙ ТАРАКАНЫ -Кызыл таракан. ӨЙ ТУЕ -Яңа өйгә күчү уңае белән оештырылган мәҗлес. ӨЙ ТУМАСЫ -Үз йортында туган, сатып алынмаган терлек. ӨЙ ЧИКЕРТКӘСЕ -Турыканатлылар семь. канатларын аякларына ышкып тавыш чыгара торган чикерткә. ӨЙ ЭШЕ -1)Өйне җыештыруга, тәртипкә китерүгә бәйләнгән эш 2)ӨЙГӘ ЭШ -Мәктәптән, уку йортыннан укучыга өйдә эшләп килергә бирелгән бирем, күнегү




Өйалды -Өйнең яши торган өлеше белән тышкы ишеге арасындагы өлеше, шул арадагы корылма. Шулай ук кайбер башка төрле корылмаларның төп өлеше белән тышкы ишеге арасындагы өлеше




Өйдәш -Өйгә, квартирга кереп хуҗа гаиләсе белән бер өйдә яшәүче, бер өйдә, квартирда торучы кеше




Өйдәшлек -Өйдәш булу, кем белән дә булса бер өйдә яшәү




Өй-каралты -Өй һәм аның янындагы хуҗалык корылмалары




Өйкәлү -диал.Тетрәнү, өзелү [йөрәк өйкәлү]




Өйлә -1.Төш вакыты, көн уртасы 2.ӨЙЛӘ НАМАЗЫ -Мөселманнарда төш үткәч тә укыла торган намаз. ӨЙЛӘ АШЫ -Төш вакытында ашала торган аш. ӨЙЛӘ ВАКЫТЫ -Төш вакыты, көн уртасы




Өйләндерү -Егетне, ир кешене берәр хатын-кыз белән никахка кертү, аны җәмәгатьләндерү




Өйләнешү -Бер-берсенә карата берсе ир, икенчесе хатын мөнәсәбәтенә керү; никахлану; ир белән хатын булып бергә тора башлау




Өйләнү -Нин.б. хатын-кызны хатынлыкка алу, аның белән никахка керү (ир кеше тур.)




Өйлек -с.1.Бер өйгә җитәрлек. Өй салырга яраклы 2.Өйдә кия торган




Өймәкләшү -Бер төркемгә җыелу, туплану [өймәкләшеп сугышу]




Өйрә -Гадәттә ярма салып пешерелгән сыек аш




Өйрәге -диал.Кибәндә печән черемәсен өчен аның эчендә агачлардан ясап калдырылган куыш [өйрәге кую]




Өйрәнгеч -сөйл.сир. Өйрәнчек -1.Кемдә яки кайда да булса берәр белгечлеккә өйрәнүче, эш-һөнәр күнекмәсе алучы кеше 2.с.Нәрсәгә дә булса өйрәнү йөзеннән башкарылган яки эшләнгән [өйрәнчек эш] 3.с.Үзлегеннән берәр эшкә өйрәнүче, шул эш юлында көч сынап караучы [ө. язучы]




Өйрәнү -1.Берәр эшне башкарырга, эшләргә күнекмә алу 2.Берәр һөнәрне, белгечлекне үзләштерү, шуңа ия булу 3.Берәр нәрсәне укып, аның белән танышып тиешле белемнәргә ия булу, тиешле мәгълүмәт алу 4.Ия булу, үзләштерү (башка бер телне) 5.Белем һәм күнекмәләрне иҗади үзләштерү 6.Фәнни-тикшеренү юлы белән ачыклау 7.Нәр.б. ачыклау өчен бик җентекләп карап чыгу, тикшерү [картаны ө.] 8.Нин.б. шартларга, хәлгә күнегү, ияләшү [авырлыкка хәзер өйрәнегез] 9.Җигеп яки атланып йөрергә күнектерү [өйрәнмәгән айгыр]




Өйрәтмә -Берәр фәнни юнәлешнең яки зур галимнең, акыл иясенең карашлары, шул карашларның системасы; тәгълимәт




Өйрәтү -1.Берәр эшне башкарырга, үтәргә, эшләргә күнекмә бирү 2.Берәр һөнәргә, белгечлеккә ия булырга ярдәм итү, шул һөнәр буенча күнекмәләр бирү 3.Нин.б. белем бирү; нәр.б. аңлату 4.Үзләштерергә, өйрәнергә ярдәм итү (башка телне) 5.Сөйләп, аңлатып киңәшләр бирү, акыл бирү 6.Берәр нәрсәне аңларга, төшенергә ярдәм итү, мәҗбүр итү 7.Нин.б. күнекмә бирү, күнектерү 8.Җигеп яки менеп йөрергә күнектерү. Хайваннарны билгеле бер эш-хәрәкәтләр ясарга күнектерү 9.Сөйләп аңлату; күрсәтү (юлны һ.б.ш.) 10.Котырту, котыртып начар киңәш бирү 11.күч.Нин.б. яман эшләрне кисәтү йөзеннән җәзалау [ярар, мин өйрәтим әле ул көчекне]




Өке -диал.Мәче (Песи) башлы ябалак




Өке-төке -диал.Ачлы-туклы, әз-мәз




Өләштерү -лингв.Кайбер сөйләшләрдә сүздәге "ү" авазы урынына "ө" әйтү; мәс. күңел -көңел, түгел - төгел




Өләшче -Берәр нәрсәне таратучы, өләшүче




Өләшү -Нәр.б. берничә кешегә яки күпләргә бүлеп бирү. Тарату, таратып бирү




Өлге -I.1.Үрнәк [башкаларга өлге булырлык эш] 2.Өс яки аяк киемнәренең аерым өлешләрен кисеп әзерләү өчен үрнәк; шаблон 3.Тәрәзәнең бер өлешен тәшкил иткән аерым бер рамдагы пыяласы; бүлкә. II.ӨЛГЕ -диал.Чиккән әйбер




Өлгеләү -Нин.б. материалдан өс яки аяк киеме өчен өлге буенча аның аерым өлешләрен кисү, әзерләү




Өлгелек -с.Өлге(I,2) өчен билгеләнгән, өлгегә ярарлык 2.Үрнәк, гыйбрәт [кешедән өлгелек алырга кирәк]




Өлгер -с.Җитез, уңган, булдыклы




Өлгергәнлек -1.Өлгергән, җитлеккән булу, пешкән булу 2.күч.Үсешнең югары дәрәҗәсе, берәр нәрсәнең камиллеге. ӨЛГЕРГӘНЛЕК АТТЕСТАТЫ -Гомуми белем бирү торган урта мәктәпне тәмамлау тур. таныклык




Өлгереш -1.Укучыларның белемнәрне үзләштерү дәрәҗәсе 2.Өлгерү, пешү дәрәҗәсе (иген, яшелчә-җимеш тур.)




Өлгерешле -ИРТӘ (СОҢ) ӨЛГЕРЕШЛЕ -Иртә (соң) өлгерә (пешә) торган [иртә өлгерешле бәрәңге]




Өлгерештән -рәв.Бер-берсен уздырырга тырышып, ашыгып [бер-беребезне, бүлдереп, өлгерештән сөйли идек]




Өлгерләнү -Өлгергә әйләнү




Өлгерлек -Өлгер булу; уңган-җитез булу




Өлгермәүче -Мәктәптә яки уку йортында начар билгегә укучы, артта калучы укучы




Өлгертү -1.Билгеле бер вакытка ясап, эшләп җитештерү, әзерләү. Билгеле бер вакытта төзеп бетерү, салып бетерү. Билгеле бер вакыт эчендә әзерләп бирү (отчетны, әсәрне һ.б.ш.) [син материалны иртәгә өлгерт] 2.Ашау-эчү өчен әзерләү [ашны тизрәк өлгертергә булыш] 3.Кая да булса тиешле вакытында алып барып җиткерү




Өлгерү -1.диал Өлгәшү -Нәр.б. үз вакытында эшли алу, башкарып чыгу. Кая да булса билгеле бер вакытка барып җитү, килеп җитү 2.Үсеп утырган игеннәр, яшелчә, җиләк-җимеш тур.: ашамлык итеп әзерләрлек хәлгә җитү, пешү; ашарлык хәлгә килү 3.Пешерелеп, кыздырылып яки кайнатылып ашау-эчү өчен әзер хәлгә килү [ул арада пилмән дә өлгерде]. Куллану өчен әзер хәлгә килү. Әчетү, хәзерләү процессында кирәкле сыйфатны алу [камыр өлгерү] 4.Әзер булу, эшләнеп бетү [күлмәк ө.] 5.ӨЛГӘШҮ -Теге яки бу дәрәҗәдә уңышлы уку, дәресләрне үзләштереп бару [алгебрадан ө.] 6.Кайбер хәл фигыльләрдән соң килеп, шул белдергән үзенчәлеккә ия булуны яисә эш-хәрәкәтнең билгеле бер вакыт эчендә тулысынча башкарылуын, үтәлүен белдерә [бер сәгатьтә ияләшеп өлгерде] 7.күч.Үсешнең югары дәрәҗәсенә җитү; югары формасына ирешү. Аң-белем ягыннан, рухи яктан югары үсеш алу, камил хәлгә җитү (кеше тур.)




Өлгерүче -Мәктәптә яки башка уку йортында теге яки бу дәрәҗәдә уңыш белән укучы, өлгереше начар булмаган укучы




Өленге -1.иск.Үрнәк 2.диал.Тәрәзә пәрдәсе 3.тар.Хатын-кызлар битенә яба торган юка гына пәрдә [элек хатын-кызлар кунакка-фәләнгә барганда өленге кору бар иде] 4.диал.Мунча кергәндә гаурәтне яшерер өчен куелган пәрдә




Өлеш -1.Нин.б. бер бөтеннең аерым кисәге [секундның бер өлешендә] 2.Кемгә дә булса билгеләнгән ашамлык яки эчемлек 3.Кем өчен дә булса тормыш шартлары китереп чыгарган хәл: язмыш [өлешеңә тигән көмешең] 4.Уртак бер эшкә аңа катнашучы тарафыннан кертелгән акча яки хезмәт [өлеше барның өмете бар] 5.Берәр нәрсәнең билгеле бер микъдары, билгеле бер микъдардагы состав кисәге [10 өлеш суга 1 өлеш буяу кушу] 6.Мәртәбә, тапкыр [продукцияне ике өлеш арттыру] 7.Әсәрнең композицион яктан бербөтен булган бүлеге [пьесаның соңгы өлеше] 8.Математикада: бер зурлыкны икенче зурлыкка бүлүдән килеп чыккан нәтиҗә




Өлешләү -1.Нәрб. аерым өлешләргә, кисәкләргә бүлү 2.Нин.б. ашамлыкны өлешләргә бүлү, аерым кешеләргә бүлеп бирү. ӨЛЕШТӘН ЭШЛӘҮ -Җир белән файдаланган өчен җир хуҗасына уңышның бер өлешен биреп эшләү




Өлешсез -иск.1.Фәкыйрь, ярлы 2 Өлешсезләр -Орлыклары булмаган чәчәксез үсемлекләр (мүк, абага, гөмбә, суүсемнәр)




Өлешсезлек -Фәкыйрьлек, ярлылык




Өлештәш -Нин.б. эштә яки предприятиедә өлеше(4) булган кеше, пайчы




Өлешчә -с.Тулы булмаган, берәр нәрсәнең аерым өлешенә генә караган [өлешчә эшсезлек шартлары]




Өлешче -1.Табында ашамлыкны (гадәттә итне) бүлеп өләшүче кеше 2.Өлештәш




Өлешчек -Берәр нәрсәнең кечкенә кисәге, өлеше




Өлкә -1.Илнең бер өлеше 2.Элек СССРда, хәзер Россиядә, кайбер башка илләрдә эре административ-территориаль берәмлек [мәс. Төмән өлкәсе]. өлкәгә караган, өлкәгә бәйләнешле. сөйл.Шул адм.-территориаль берәмлекнең үзәк шәһәре һәм андагы җитәкче оешмалар тур. [ни диделәр анда, өлкәдә?]. 1917 елга кадәрге Россиядә: илнең читендәге, үзенең зурлыгы ягыннан губернага тиң булган кайбер адм.-терр. берәмлекләрнең исеме [Якутия өлкәсе, Тургай өлкәсе] 3.Белемнәрнең яки эшчәнлекнең аерым бер тармагы, бер өлеше [матбугат өлкәсендә актив эшләү] 4.Нин.б. күренеш таралган район, урын, үзенчәлекле тирәлек [океанның җылы су өлкәсе]




Өлкән -с.1.Яше башкаларныкына караганда олырак булган, яше зур булган [өлкән улы] 2.и.күпл.Олылар, олы кешеләр; киресе: балалар, яшьләр [өлкәннәр сөйләшкәндә бала-чага тыгылмый]. иск.Берәр ыруның, кабиләнең олы яшьтәге мөхтәрәм кешеләре 3.Нин.б. кешеләр төркеменә җитәкчелек итүче, төркемнең башлыгы [өлкән савучы итеп куйдылар] 4.Званиесе, чины яки эш урыны буенча үзеннән түбәннәргә караганда югары торган яисә югары булган [өлкән сержант] 5.Уку йортын, мәктәпне һ.б.ш. тәмамлау алдында торган; югары класста (курста) укучы [өлкән яшьтәге мәктәп укучысы] 6.диал.Зур. ӨЛКӘННӘР СОВЕТЫ -Конференцияләрнең, съездларның, сессияләрнең делегация, депутатлар вәкилләреннән торган һәм оештыру мәсьәләләре белән шөгыльләнә торган органы




Өлкәнәю -Олыгаю, яшь зураю, олы яшьтәге кешегә әйләнү




Өлкәр -Үгез Бозау йолдызлыгындагы Иләк йолдыз төркеме; рус.Стожары




Өлтерәк -с.Өлтерәп торган, кечелекле




Өлтерәү -ӨЛТЕРӘП ТОРУ -Бик кунакчыл булу, кечелекле булу; нәр.б. эшләргә әзер тору




Өлфәт -иск.1.Дуслык, дус булу 2.Бергәлек, бердәмлек




Өмә -Аерым хуҗалык яки кеше өчен күмәк көч сорый торган берәр эшне ирекле рәвештә җыелып күмәкләп, түләүсез башкару [каз өмәсе, өй өмәсе]. Җәмгыять яки берәр иҗтимагый оешма өчен башкарыла торган шундый ук эш [шимбә өмәсе]. күч.Өмәдә катнашкан кешеләр. ӨМӘ ИТҮ -Берәр эшне өмә белән күмәк башкару, өмә җыеп берәр эш эшләү




Өмәләп -рәв.Өмә белән, өмә оештырып




Өмәче -Өмәдә катнашучы кеше




Өмет - Өмит -иск.) 1.Теләгән нәрсәнең киләчәктә булуына ышанып, аны көтү хәле; ышаныч. сөйл.Хыял 2.Нин.б. яхшылык, файда көтелгән нәрсә; ышаныч багланган кеше. ӨМЕТ БАГЛАУ (ИТҮ, СУЗУ) - Өметләнү -Нәр.б. ышанып көтү, нәр.б. ышанып тору




Өметләндерү -1.Өмет уяту 2.Киләчәктә уңышлар көтәргә мөмкинлек бирү




Өметле -(ӨМЕТЛЕЛЕК) -с.1.Өмет тудыра, өметләндерә торган [өметле хәбәрләр]. Өмет белән сугарылган [өметле караш] 2.Эшчәнлекнең нин.б. өлкәсендә киләчәктә зур уңышлар көтәргә мөмкинлек бирә торган [каләмең өметле күренә] 3.Киләчәктә нин.б. уңай нәтиҗә бирә торган, киләчәге уңыш белән бәйләнгән [эш өметле булыр күк]




Өметсез -с.1.Азагы уңыш вәгъдә итми торган, яхшыру көтелми торган 2.Дәвалап булмый торган, үлүгә йөз тоткан (авыру кеше тур.) 3.Өмет булмауны белдергән, өмет чагылмый торган [өметсез караш] 4.Нәр.б. бөтенләй өметен югалткан. Киләчәктә уңышлар вәгъдә итми торган 5."Начар", "юньсез" мәгънәсендә тиргәү сүзе буларак кулл




Өметсезлек -1.Яхшы киләчәккә ышанмау, тирә-яктагы бөтен нәрсәне начар дип күрү 2.Берәр эш-хәрәкәтнең уңышлы чыгуына өмет булмау




Өметсезләнү -(ӨМЕТСЕЗЛӘНДЕРҮ) -Өметне югалту, өмет итми башлау




Өметчән -(ӨМЕТЧӘНЛЕК) -Өмет белән караучан, оптимист




Өммәт -иск.1.Нин.б. бер дин тарафдары, бер пәйгамбәр өндәгән диндә булган кеше. Бер динне тоткан халык 2.Милләт




Өмми -иск.Укый-яза белми торган, надан




Өмсендерү -диал.Ымсындыру




Өмсенү -диал.Ымсыну




Өн -I.Чынбарлык, реальлек; төш түгел, хыял түгел, саташу түгел. II.ӨН -Җирдә хайван үзенә яшәү-тору өчен казып ясаган чокыр, оя [әрлән өне]. күч.Дошман территориясе; дошман ныгытмасы. III.ӨН -Нин.б. тавыш [төлке тиресе белән, былбыл өне белән]. IV.ӨН -иск.1.Тиренең йон төбе, җирлеге 2.Тән тиресендәге тишек




Өнәмәү -1.Кемне яки нәрсәне яратмау яки яратып бетермәү; кемгә яки нәрсәгә карата кире мөнәсәбәттә булу 2.Нәр.б. талымлау, яратып бетермәү (мәс. ашамлыкны) [кәбестә шулпасын бик өнәп бетермим] 3.Кайда да булса нигезләнеп яшәп китә алмау




Өнәмле -Ягымлы, күңелгә ятышлы




Өнәү -диал.Сизү, тану, белү [аның кемлеген шунда ук өнәп алды]




Өндәмсез - Өндәүсез -рәв.иск.Кушмыйча, өндәмичә [өндәмсез кунак өнәмсез]




Өндәү -I.1.Кемгә дә булса берәр эш-хәрәкәт башкарырга тәкъдим итү, үгетләү, чакыру. Нин.б. мөһим бер эш башкарырга, берәр рәсми оешмага керергә тәкъдим итү. Берәр динне кабул итәргә тәкъдим итү 2.Үзеннән алда килгән исемнең мәгънәсенә бәйле рәвештә, кемгә дә булса тегеләй яки болай эш итәргә кушу, тәкъдим итү [халыкны тәртипкә өндәү] 3.Кая да булса чакыру кунакка өндәү). ӨНДӘҮ БИЛГЕСЕ -Өндәү җөмләдән яки ымлыктан соң куела торган тыныш билгесе (!). ӨНДӘҮ КӘГАЗЕ (ХАТЫ) -Чакыру кәгазе (хаты). ӨНДӘҮ ҖӨМЛӘ -Көчле тойгыны белдергән җөмлә. II.ӨНДӘҮ -иск.Өндәүче [кунакларга алдан ук өндәү җибәрергә]




Өндәүле -с.Чакырулы, чакырылган [өндәүле кунак мендәрле]




Өндәүче -1.Җыелышка, кунакка һ.б.ш. чакыручы кеше 2.Кияүне кыз куенына керергә чакырырга җибәрелгән кеше




Өннек -Йомран яки әрләннең оясыннан җир өстенә чыга торган запас юлы




Өңелү -Туфрагы юылып, ашалып һ.б. юллар белән җирдә чокыр яки куыш урын барлыкка килү




Өңер -диал.Күкрәк өсте, муенның алгы өлеше [өңере ачык, шарф урамаган]




Өңү -Туфракны юып алып, ашап һ.б.ш. юллар белән җирдә чокыр яки куыш урын барлыкка китерү; ишеп төшерү




Өрәк -1.Хорафат карашлар буенча: үлгән кешенең башкаларга күренә торган рухы, чалымы 2.күч.кимс.Артык ябык яки ямьсез кеше тур.




Өрәксыманнар -Куркыныч булганда яфрак, ботак рәвешенә керә торган эре бөҗәкләр семьялыгы




Өрәңге -Киртле киң яфраклы агач; чаган. с.Шул агачтан ясалган




Өргеч -Күрек, һава өрдерү җайланмасы (мәс. тимерчелектә)




Өрдергеч -с.һава яки газ өрдерә торган [өрдергеч көпшә]




Өрдерү -I.(Өрү). II.ӨРДЕРҮ -1.Күрек яки башка нәрсә ярдәмендә һава өрү, һава агынтысы юнәлтү 2.с.Һава өрдереп чистарта торган [өрдерү клапаны]




Өре -1.Итле аш өстенә чыккан май 2.диал.Кайнап торган аш шулпасы өстенә чыккан күбек




Өрек -Гөлчәчәкләр семь. көньякта үсә торган җимеш агачы; рус.Абрикос. Шул агачның каты төшле сусыл җимеше. Шул агачның төшләре алынмыйча киптерелгән җимеше




Өреле -с.Шулпасына өресе(1) чыккан, өресе булган (итле аш тур.)




Өрелмәле -(ӨРЕЛМӘЛЕЛЕК) -с.лингв.Сөйләм органнары арасында ясалган ярыкка һава ышкылудан барлыкка килгән, фрикатив [л фонемасы өрелмәле тартык дип характерлана]




Өрелү -1.(Өрү(II)) 2.Һава тулып кабару (куык, шар хасил булу тур.) 3.Кабару, кабарып күләме зураю [бака күпме өрелсә дә үгез булалмый]. Тулып пешү, тулышу [чияләр өрелеп пешеп киләләр]




Өренде -диал.Үренте




Өретү - Өртү -Нәр.б. каплау, өстенә ябу [чыдамсыз бер кием ул җанны өрткән]




Өркәк -(ӨРКӘКЛЕК) -с.1.Өркә торган (ат тур.) 2.Курка торган, куркак табигатьле: кыю түгел




Өркәч -ҮРКӘЧ -1.Кайбер хайваннарның аркасында май туплана торган бер яки ике зур оры (мәс. дөядә, зебуда) 2.Тау өстендәге текә калкулык




Өркәч-өркәч -ҮРКӘЧ-ҮРКӘЧ -рәв.Өркәчләр(2) барлыкка китереп, текә калкулыклар булып




Өркелү -диал.Ургылу, ургылып-ургылып хәрәкәт итү (болыт, төтен һ.б.ш.) [җил исә, зур болытлар өркелә]




Өркенеч -диал.Куркыныч




Өркенү -диал.Өркү, курку




Өркетү -1.Куркыту, куркытып читкә тайпылдыру (атларны, хайваннарны) 2.Куркыту, курку хисе уяту




Өркү -Кинәт килеп чыккан берәр нәрсәдән яки нин.б. тавыштан куркып китү, куркып читкә тайпылу; чабып китү, чыгымчылый башлау һ.б. (атлар тур.). Курку, куркып китеп берәр хәрәкәт ясау (хайваннар тур.) 2.Нәрсәдән дә булса курку, каушау [хәтәрдән өркеп калмасыннар]




Өрлек -1.Идәнне, түшәмне һ.б.ш. күтәреп тору өчен, очлары ике як стенага яки нигезгә беркетелгән агач, тимер яки бетон борыс 2.Корылманың атламасын (кайчысын) тотып тора торган аркылы борыс




Өрпәйтү -диал.Кабарту, тырпайту




Өрпәк -1.иск.Өчпочмаклы яулык 2.диал.Яулык (гомумән). ӨРПӘК САРУ -Башка өрпәк бәйләү




Өрпәю -диал.Кабару, тырпаю




Өрпе -диал.Җилен




Өртелү -1.Берәр нәрсә белән каплану. Каплану, томалану (мәс. томан белән). күч.Киенү [асыл киемнәргә өртелү] 2.күч.Йөздә, чырайда нин.б. хис-тойгы чагылу тур. [йөзе сагыш пәрдәсенә өртелгән] 3.күч.диал.Яшеренү, качып котылу [кеше сүзеннән өртелеп тору өчен килдем]




Өртенү -Үзенә нәр.б. каплау; киенү [өртенә белми өртенгән, оят җире күренгән]




Өрткеч -I.Каплавыч. II.ӨРТКЕЧ -Каплавыч




Өртүле -с.Капланган, өсте каплап алынган; өртелгән [сыек томан белән өртүле диңгез өсте]




Өртүсез -Капланмаган, өсте ачык; ялангач




Өрү -I.Өзек-өзек тавышлар чыгару (эт, төлке тур.) 2.күч.Тиргәшү, әрләшү, орышу; начар сүзләр әйтү. II.ӨРҮ -1.Һава агымын куу, куып күчерү, һаваны хәрәкәткә китерү (җил тур.). Кая да булса салкын һава керү, үтәли җил барлыкка килү тур. [ярыктан җил өрә] 2.Авыздан көчле һава агынтысы чыгару. Авыздан һава агынтычы чыгарып, берәр җиңел нәрсәне тарату, таратып җибәрү яки шул рәвешле чистарту. Һава агынтысы барлыкка китереп, нәр.б. януын көчәйтү 3.Һава тутыру, эченә һава агынтысы җибәреп кабарту [куык өрү] 4.Тынлы музыка коралында тавыш барлыкка китерү өчен авыздан аңа һава агынтысы кертү [быргы өрү]




Өрфия -Карават өстенә җәеп кую өчен бик юка, үтә күренмәле челтәр тукымадан, тюльдән һ.б.ш. ясалган япма. с.Челтәрле итеп бәйләнгән; челтәрдән ясалган; бик нечкә [өрфия шәл]




Өр-яңа -Бик яңа




Өс -(ӨСТЕ) -1.Нәр.б. өслеге 2.Нәр.б. югарыгы өлеше. с.Югарыгы, өске 3.Сөтнең югарыгы өлешендә җыела торган куе һәм майлы утырмасы 4.Капкач 5.Нәрсәдән дә булса югары урнашкан пространство, ара [Идел өстен яңгыратып] 6.Нәр.б. тышкы ягы, тышкы өлеше [ат өстеннән бу күтәрелә] 7.Кием кия торган тышкы як, гәүдә [өстенә кигән киеме] 8.Кигән кием [өсне салу] 9.[урак өсте, эш өсте, печән өсте] 10.бәйл.ӨСТЕНДӘ -1)[тау ө.] 2)[өстәл ө.] 3)[бурыч аның ө.] 4)[ эш өстендә чыныгу] 5)[әсәр ө. эшләү] 11.бәйл.ӨСТЕНДӘГЕ -[ө. мәшәкатьләре] 12.бәйл.ӨСТЕННӘН -1)[баш ө. сызгырып] 2)[асфальт ө. бару] 3)[сырма ө. халат] 4)[ат ө. төшү] 5)[күзлек ө. карады] 6)[алар ө. күзәтчелек] [аның ө. донос] [алар ө. башлык булу] [ир ө. ир белән тору] [өй тулы хатын-кыз ө. егет башың белән су ташу] 13.бәйл.ӨСТЕНӘ -1)[йөк ө. утырып] 2)[ө. чәчәк сибү] 3)[ике хатын ө. өченчесен] 4)[немец телен белү өстенә хәйләкәр дә]. ӨС КИЕМЕ -Кигән кием; өске кием




Өсәк -Келәттә ашлык, он һ.б.ш. салып саклау өчен такта белән бүлеп ясалган урын яки зур әрҗә; ашлык бурасы [өсәккә кермәсә, исәпкә кермәс]




Өс-баш -Өскә кигән кием, өс киеме (баш һәм аяк киемнәре белән бергә)




Өсйөз -мат.иск.Мәйдан




Өске -с.1.Югарыда урнашкан 2.Күлмәк өстеннән, эчке кием өстеннән киелә торган




Өскорма -Җәмгыятьнең билгеле бер экономик төзелеше - базис тарафыннан барлыкка китерелгән политик, хокукый, дини, философик, сәнгать карашлары һәм шуларга туры килә торган политик, хокукый һ.б.ш. оешмалар




Өсләп -бәйл.Өстеннән [боз өсләп бармакчы булдылар]




Өсләтү - Өсләү - Өстерү -1.Һөҗүм итәргә, эзәрлекләргә кушу (эткә яки этләргә) 2.күч.Кемгә дә булса каршы нин.б. хәрәкәт ясарга котырту




Өслек -Күләмле нәрсәләрнең тышкы ягы. Геометрик җисемне тышкы тирәлектән яки башка җисемнән аерып тора торган чик




Өсле-өсле -рәв.Берсе өстенә икенчесе, бер-берсе өстенә




Өслүп -иск.кит.Стиль, сөйләү-язу рәвеше




Өсс - Өсси - Өс-өс -ы.Эт өстергәндә кулл.тор. сүз




Өстәл -1.Өстенә нәр.б. кую яки анда эшләү, ашау-эчү өчен бер яки берничә аякка яссы өслек беркетелгән мебель 2.күч.Шундый мебель өстенә куела торган ашамлыклар; табын [бай өстәл каршылады] 3.иск.1917 елга кадәрге Россиядә: оешмадагы бер бүлек яки оешма үзе. Хәзерге көндә кайбер оешмалар исеменең состав кисәге булып килә [паспорт өстәле, табылдыклар өстәле, адреслар өстәле] 4.Кайбер механизмнарның берәр нәрсә куя яки сала торган яссы җайланмасы. ӨСТӘЛ БАШЫ -Өстәлнең түрге кырые




Өстәлдәш -Бер өстәлдә бергә ашаучы




Өстәлмә - Өстәмә -с.1.Нәр.б. өстәлә торган, берәр яктан арттырыла торган, моңа кадәр булганга иш итеп өстәлә торган. Берәр нәрсәгә яңадан өстәп оештырылган яки оештырыла торган. и.Нәр.б. өстәлгән яки өстәлә торган нәрсә 2.Өстәп әйтелгән яки язылган. и.Өстәп әйтелгән яки язылган сүз яки сүзләр 3.Нин.б. түләүгә, тапшырыла яки таратыла торган нәрсәгә өстәп бирелгән, бирелә торган. и.Нин.б. түләүгә өстәп бирелә торган ашлык яки акча. ӨСТӘМӘ АЗЫК (АШЛАМА) -Үсемлекләр үсеп утырганда туфракка кертелә торган ашлама




Өстәлү -1.(Өстәү) 2.Нәр.б.арту, моңа кадәр булганга иш ителү, кушылу




Өстән-өстән -рәв.Аннан-моннан, җиңелчә; нечкәләп, төпченеп тормыйча. Очраклы фактларга гына таянып, эшнең асылына кереп тормыйча




Өстәү -1.Моңа кадәр булганга яңадан кушу, салу һ.б.ш. 2.Арттыру 3.Моңа кадәр әйтелгән яки язылганга кушып әйтү яки язу 4.и.Сату-алмашу вакытында берәр нәрсәгә кушып бирелгән нәрсә, өстәмә. ӨСТӘҮЛЕ (КИЕМ, МАЛ) БУЛСЫН -Киемнең (әйбернең) һәрвакыт ишәеп торуын теләп әйтелә торган котлау сүзе




Өстен -с.1.Хакимлек итүче, власть башында торучы 2.рәв.Кайсы ягы белән дә булса берәр кешедән яки нәрсәдән югары, яхшырак булу, берәр югары үзлеккә ия булу тур. [бар нәрсәдән өстен булу]




Өстенге -с.иск.1.Җиңүче, җиңеп чыккан 2.Югары торган, югары булган




Өстенлек -1.Кемне яки нәрсәне берәр уңай яктан аерып тора торган үзлек. Югарылык, башкалардан югары булу, өстен булу 2.Берәр күренешнең яки әйбернең башкалары белән чагыштырганда артык, күп булуы, өстен булуы 3.Берәр әйбер яки зат ирешкән яисә аларга бирелә торган үзенә аерым хокук; башкалардан аларны югары куя торган хокук 4.Хакимлек




Өстенлекле -с.Башкаларга караганда күбрәк, артыграк, өстен булган [тармакның ө. үсеше]




Өсте-өстенә -рәв.Берсен икенчесе өстенә салып, берсе өстенә икенчесен куеп 2.күч.Бер-бер артлы, туктаусыз, берсенә икенчесе өстәлеп [ө. чыгып торган күңелсезлекләр]




Өстерәлчек -Очраган бер кеше белән уйнашлык итүче кеше, уйнашчы. с.Уйнашлык итүче, кем белән дә булса йөрүче




Өстерәлү -1.Нәр.б. өслегеннән аерылмыйча хәрәкәт итү, нәр.б. өстеннән тартылып, сөйрәлеп бару 2.Бик әкрен һәм кыенлык белән бару (килү). Кем.б. артыннан иярү, ияреп бару, тагылып йөрү 3.Бер урыннан икенче урынга күчеп йөрү, бушка, нәтиҗәсез йөрү 4.күч.Уйнашлык итү, кем.б. артыннан йөрү




Өстерәү -1.Нәр.б. өслегеннән аермыйча, берәр әйбергә тагып яки кул белән тартып бару, сөйрәү. Көч куеп үзе артыннан кая да булса тарту, тартып алып бару 2.Кая да булса илтү, күтәреп алып бару [җил болытларны авыл ягына өстери]. Кем.б. берәр урынга барырга өндәү яки мәҗбүр итү 3.Иске яки зур өс яисә аяк киемен кию, киеп йөрү тур. [чикмән өстерәп] 4.күч.Өндәп, үгетләп һ.б.ш. юллар белән нин.б. хәлгә тарту (дучар итү); берәр карашка, уй-фикергә килү тур. 5.Нин.б. авыр вазифаны үтәү, кыен эшне башкару




Өсьязма -Нин.б. каты материалга чокып, кисеп язылган борынгы язу, текст




Өтәләнү -I.1.Ничек ярарга белмәү, бик нык илтифат күрсәтү 2.Ашыгу, арлы-бирле килү; ашыгудан, ыгы-зыгыдан нишләргә белмәү. II.ӨТӘЛӘНҮ-Сәләмәләнү, өтелү, начар кыяфәткә керү




Өтәсләү -1.Төтен белән эшкәртү; төтен җибәрү (мәс. умартага) 2.Өтү(1)




Өте -диал.Үтүк




Өтек -I.с.1.Сәләмә, тузган, ерткаланган (кием һ.б.ш. тур.) 2.Арык һәм кечкенә; арык кыяфәтле. и.Ямьсез һәм шыксыз кешегә карата әйтелә 3.күч.Кимчелекле, тулы булмаган, җитешсезлекләре булган 4.диал.Кыска [өтек койрык, өтек пальто] 5.и.Бер нәрсәсе дә булмаган кеше, ярлы кеше. II.ӨТЕК (тәме, исе) -Берәр нәрсәне өткәндә, көйдергәндә барлыкка килә торган ис




Өтекләнү -1.Өтек хәлгә килү, тузу, сәләмәләнү. 2.Ярлылану




Өтекләү -Өтек хәлгә китерү; кыскарту




Өтеләнү -Өтекләнү, шыксызлану




Өтеләү -диал.Үтүкләү




Өтелү -1.(Өтү) 2.Яну, чит-читләре көю 3.күч.Ярлылану, йолкышлану




Өтер -1.Тиңдәш яки аерымланган җөмлә кисәкләрен, җөмләләрне һ.б. аера торган тыныш билгесе (,) 2.Гарәп әлифбасы белән язылган язуда: тартык авазны белдерә торган хәреф өстенә куелса шул хәрефтән соң "о" яки "ө" авазы, сузык аваз хәрефе өстенә куелса, шул хәреф үзе "о" яки "ө" авазы итеп укылырга тиешлеген белдерә торган диакритик билге 3.иск.күпл.Куш җәяләр, куштырнаклар. ӨТЕРЛЕ ТӨРТКЕ -иск.Нокталы өтер




Өтерге -Балта остасы инструменты: тирән булмаган уемнар һәм тишекләр чокып ясау, шулай ук тигезсезлекләрне кистереп алдыру өчен, сапка утыртылган, бер башы үткен корыч пластинкадан тора




Өтергеләү -Өтерге белән тишү




Өтермә - Өтермән -гади.Төрмә




Өткеч -1.Агач өслеген яндырып билге яки бизәк ясау коралы; рус.Выжигалка 2.Бик усал һәм бәйләнчек кеше тур.




Өтү -1.Ут белән яндырып, ут өстендә тотып йонын, каурыйларын һ.б.ш. яндыру, чистарту [каз өтү] 2.Яндыру (гомумән) 3.Тән пешкән, янган вакыттагы кебек тәэсир итү, шундый тойгы барлыкка китерү, чеметтерү 4.күч.Бик нык тәэсир итү (сүз, караш һ.б.ш.) 5.күч.Талау [и, өтелгән халык!]




Өшкә -Түгәрәк өтерге




Өф[-өф] -аваз.Берәр нәрсәгә өргәндә (мәс. ут сүндергән, кайнар чәй эчкән һ.б.ш. вакытларда) барлыкка килә торган тавышны белдерә. ӨФ ИТҮ -Өф дип өрү. ӨФ (ӨФ-ӨФ) ИТЕП -1)Бик кадерләп 2)Артык иркәләп, назлап




Өфелдәтеп -рәв.Бик кадерләп, саклап




Өфертү -1.(Өферү) 2.күч.гади.Куу, куып чыгару 3.күч.гади.Урлау, урлап китү




Өферү -1.Өрү, өф итеп өрү 2.Кайгыру-борчылуның чагылышы буларак авыр сулау, уфыру 3.күч.гади.Куу, куып чыгару; Өфертү 4.күч.Өшкерү, им-том итү




Өф-төф -Им-том




Өч -1.3 санын һәм цифрын белдергән сүз. Күпкыйммәтле һәм вакланма саннар составында килә: илле өч, кырык өч. 2.Өчле(2)




Өчаяк -1.Ашамлык әзерләү өчен өч тимер аякка ябыштырып беркетелгән казаннан торган җайланма. Чуен, таба яки казан утырту өчен кулл.тор., тимер аякка беркетелгән боҗра 2.Берәр нәрсәне беркетү, асу һ.б.ш. өчен өске очлары бергә тоташтырылган өч таяк




Өчәм -Бишташ уенында өч таш куеп ату күренеше




Өчәр -бүлү саны (өч)




Өчәрләү -(ӨЧӘРЛЕ) (ӨЧӘРЛӘП) -1.Өч кат итү, өч катлау (җепне, бауны) 2.Өчәр-өчәр итеп аерым төркемнәргә бүлү 3.Өч кат сөрү (берьюлы)




Өчәү -Нин.б. төркемдә өч әйбер яки зат булуын белдерә. Санаганда микъдар саны мәгънәсендә кулл. рәв.Өч кеше бергәләп (Өчәүләп, Өчәүләшеп)




Өчбармак -Тропикларда һәм субтропикларда яши һәм тышкы кыяфәте белән бүдәнәне хәтерләтә торган кош




Өчбуын -мат.Бербуын дип аталган өч алгебраик аңлатманың суммасы. ӨЧБУЫНЛЫ -с.Өч кисәктән, өч элементтан, өч буыннан торган




Өч-дүрт -Чама саны - өч һәм дүрт, берничә




Өче - Өчесе -1.Нин.б. бер иштән булган әйберләрдән яки затлардан өч әйбер яки өч зат 2.Кеше үлгәннән соң өч көн  үткәч аны искә алу йөзеннән үткәрелә торган йола [өчесен үткәрү]




Өчен -бәйл.1.Эш-хәрәкәтнең максатын белдергәндә кулл. 2.Эш-хәрәкәтнең кем яки нәрсә өчен билгеләнүен белдерә 3.Эш-хәрәкәтнең сәбәбен, башкарылуының нигезен белдерү өчен кулл. 4.Теге яки бу хәлнең, әйбернең сыйфатын берәр зат һәм әйбер өчен берәр төрле мөнәсәбәте, әһәмияте, көче булу-булмавын белдерә. Нин.б. күренешнең, вакыйганың берәр затка яки нәрсәгә туры килү-килмәвен белдерә 5.Эш-хәрәкәтнең кемдер яки нәрсәдер файдасына башкарылуын белдерә 6.Хәле яки халәте нин.б. хис, борчылу барлыкка китерә торган затны яки әйберне белдерә 7.Эш-хәрәкәтне, вазифаны алыштыра торган затны яки әйберне белдерә 8.Эш-хәрәкәтнең кем яки нәрсә хөрмәтенә, хакына башкарылуын белдерә 9.Кайбер мөнәсәбәтле сүзләр составында килә, мәс.: Ни өчен, шуның өчен




Өченче -1.Тәртип саны (өч) 2.Әһәмияте белән төп урынны, беренче урынны алып торган, түбән (дәрәҗәдәге). Түбән, соңгы (берәр нәрсәнең түбән разряды, сорты тур.) 3.и.Табынга өченче блюдо итеп бирелә торган ашамлык 4.кер.ӨЧЕНЧЕДӘН, ӨЧЕНЧЕЛӘЙ -Нәр.б. (мәс.фикерне, сүз тәртибен) санаганда өченче пунктны белдерә. ӨЧЕНЧЕ БҮЛЕК -Патша Россиясендә: дәүләт политик полициясенең югары идарәсе. ӨЧЕНЧЕ ЕЛ -Моннан өч ел элек




Өченчекөн -рәв.Ике көн моннан элек




Өченчел -с.Нәр.б. өченче стадиясе, баскычы, өченче чагылышы булган. ӨЧЕНЧЕЛ ЧОР -геол.Кайнозой эрасының беренче чоры




Өчкел -(ӨЧКЕЛЛӘП) -Өчпочмак рәвешендә




Өчләп -Өчәрләп, өчәр-өчәр итеп. Өчесен бергә




Өчләтә -рәв.1.Өч тапкыр артык микъдарда 2.Бер эшне өч тапкыр башкару тур.




Өчләтү -1.Өч катлы итү, өч катлау, өчәрләү 2.Өч тапкыр арттыру




Өчләү -1.(Өчләтү(1)) 2.жарг. Өч кешегә бер шешә аракы алып аяк өсте эчү




Өчле -1.Нәрсәнең дә булса өч саны белән белдерелгән үлчәүле булуын, шул зурлыкта булуын белдерә [өчле лампа, өчле галош] 2.и.Өлгереш турында: "канәгатьләнерлек" 3.и.Өч күздән (очкодан) торган уен кәрте яки бер ягында өч күзе (очкосы) булган домино




Өчлек -1.Кыйммәте өч тәңкә булган кәгазь акча, өч тәңкәлек 2.с.Өч дәүләт яки эшлекле үзара килешеп ясаган, өч дәүләт кул куйган [өчлек союзы] 3) Өч кешедән торган комиссия, тройка 4.Өчле




Өчлелек -Өч элементтан, өч кисәктән, өч мөнәсәбәттән тору




Өчпочмак -1.Эчке почмак ясап кисешкән өч туры белән чикләнгән геометрик фигура 2.Сызым эшендә кулл.тор. шундый форм. үлчәү әсбабы 3.Шундый форм. берәр фигура яки әйбер. Шундый форм. хат. Шундый форм. җир үлчәү таягы 4.Камырдан өчпочмак рәвешендә ясалып, эченә ит һәм бәрәңге салып пешерелә торган ашамлык




Өчпочмаклау -Нәр.б. өчпочмаклы форма бирү, нәр.б. өчпочмаклы итү




Өчпочмаклы -Өч почмагы булган, өчпочмаклап ясалган




Өчтомлык -Өч томнан торган әсәр, җыентык яки сүзлек




Өчурынлы -мат.Өч билгедән (тамгадан, цифрдан) торган [өчурынлы сан]




Өчьеллык -Өч елга дип исәпләнгән, өч ел буена дәвам итә торган




Өчьяклы -мат.Өч ягы булган, өч яктан торган [ө. фигура]




Өшәләк -I.Кар эчендә ясалган куян өне. II.ӨШӘЛӘК -Өшүчән




Өшәләү -диал.Бик тиз генә, аннан-моннан гына эшләп алу




Өшәнеч -диал.Авыр, мәшәкатьле эш




Өшәнү - (ӨШӘНДЕРҮ) (ӨШӘНДЕРГЕЧ) -1.Хәлсезләнү, арыклану; йончу, хәлдән таю (күбрәк атлар тур.) 2.диал.Мәшәкатьләнү, борчылу




Өшәнчек -Кияүгә чыга торган кыз тарафыннан кулдан әзерләнә торган бирнә (мәс. чаршау, ашъяулык, сөлге һ.б.ш.)




Өшемтәл -диал. Өшүчән -Салкынга, суыкка чыдамсыз, тиз өши торган




Өшеттерү -Салкынның, суыкның зарарлы тәэсир итүе; аның тәндә өшү тойгысы барлыкка китерүе тур.




Өшетү -1.Туңдыру, салкын тидерү [борынын өшетте] 2.Өшеттерү 3.Берәр дару ярдәмендә тәнне сизмәслек хәлгә китерү, туңдыру




Өшкертү -Хорафат карашлар буенча: кемнән дә булса сихри көчкә ия булган сүзләр әйттереп һәм төкертеп, авыруны дәвалаганда куллану өчен берәр нәрсәне шифалы иттерү. Берәр авыруны кемнән дә булса сихри көчкә ия булган сүзләр әйттереп һәм төкертеп дәвалау




Өшкерү -1.Хорафат карашлар буенча: сихри көчкә ия булган сүзләр әйтеп һәм төкереп, авыруны дәвалаганда куллану өчен берәр нәрсәне шифалы итү. Авыруны сихри көчкә ия булган сүзләр әйтеп һәм төкереп дәвалау 2.күч.гади.Арт сабагын укыту




Өшкерү-төкерү -Өшкерү(1)




Өшү -1.Салкынны, суыкны начар кичерү, салкын-суык зарарлы тәэсир итү; шуннан интегү 2.Салкыннан, суыктан һәлак булу, туңып һәлак булу [алмагачлар өшегән]. Туңу [өшегән миләш]




Өю -1.Бик күп әйберләрне бергә җыеп, берсе өстенә икенчесен салып урнаштыру. Бер урынга, бергә китереп, берсе өстенә икенчесен күпләп салу, кую 2.Салу, төзү (өйне) [өеңдә балаң булмаса, өй өйгәннән ни мәгънә]. Салу, кую (мәс. кибәнне, чүмәләне) 3.Өем ясау [алмагач төбенә тирес өю] 4.Үсемлек төбендәге туфракны йомшартып, аның сабагы тирәли өем ясау 5.күч.Бер кешегә бик күп вазифа йөкләү




Өяз -тар.1917 елга кадәрге Россиядә һәм 1929 елга кадәр СССРда: губернаның бер состав өлеше булган административ-территориаль берәмлек. Бер өяздә яшәүче кешеләр




Өяләп -рәв.диал.Җәелеп, зур ябалдаш ясап [нарат төз карап үсәр, өянке өяләп үсәр]




Өян -диал.Ишиас; бил сызлау




Өянәк -1.Нин.б. авыруның, чирнең кинәт көчәеп китүе; чирнең вакыт-вакыт була торган көчәеп китүе. Баш сызлау авыруы, мигрень 2.Нин.б. бер хәлнең, халәтнең һ.б.кабатлану күренеше [сискәнеп уянуы өянәккә әверелде] 3.Бума, бума чире, эпилепсия




Өянке -Таллар семь. карасу-соры кабыклы, озын тар яфраклы, зур булып үсә торган агач; рус.Ветла




Өянкелек -Өянкеләр (күп) үсеп утыра торган урын