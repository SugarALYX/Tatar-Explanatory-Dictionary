Оазис -Чүлдә, сахрада үсемлеккә бай сулы урын




Обелиск -Өскә таба очлаеп менә торган күпкырлы яисә түгәрәк багана форм. таш һәйкәл, корылма




Обертон -Тавышка, төп тонга үзгә төсмер, үзгә сыйфат бирә торган өстәмә тон




Обком -тар.Коммунистлар партиясенең өлкә комитеты




Облигация -Отыш яки процент төсендә табыш китерә торган кыйммәтле кәгазьләрнең бер төре




Обмундирование -Формалы кием-салым комплекты




Обой -Бүлмә стеналарына ябыштыру өчен бизәкле киң кәгазь тасма




Обойма -Мылтык, пистолет яки автоматны берьюлы берничә патрон белән кору өчен магазин тартмасына урнаштырыла торган металл кыстыргыч. Шундый кыстыргычка куелган патроннар




Оборона -1.Позициядә ныгып, дошманны тоткарлап, һөҗүмен кире кайтарып тору хәле 2.Сугыш кырында һөҗүмнән саклану өчен кирәкле чаралар, корылмалар системасы 3.Дошманның сугыш белән басып керүен кире кагарга, илнең куркынычсызлыгын тәэмин итәргә сәләтле чаралар җыелмасы




Образ -1.Чынбарлык күренешләрен сәнгатьчә гомумиләштереп күз алдына китерү, зиһенгә алу һәм аларны сүрәтләү формасы (әдәбияттә, сәнгатьтә, музыкада һ.б.). Нин.б. күренешне икенче бер күренеш нигезендә күрсәтмәле итеп сүрәтләү; чагыштыру. Язучы рәссам, артист тарафыннан тудырылган тип, характер 2.Кемнең яки нәрсәнең тышкы кыяфәте, формасы турында җанлы күзаллау; аның хыялда сүрәтләнгән күренеше




Обрез -Көпшәсе кисеп кыскартылган мылтык




Оброк -Алпавытларга крепостной крестьяннар тарафыннан акчалата яки әйберләтә бирелергә тиешле салым




Обсерватория -Астрономик, метеорологик һ.б.ш. күзәтүләр алып бару өчен махсус бина; шундый күзәтүләр алып бара торган фәнни оешма




Обструкционизм -Обструкцияләр юлы белән алып барыла торган политик көрәш методы




Обструкция -(Гадәттә парламентта) утырышларны, җыелышларны, кем.б. чыгышларын сузарга яки өзәргә юнәлтелгән көрәш методы




Община -1.Борынгы сыйныфсыз җәмгыятьтә һәм сыйныфлы җәмгыятькә күчү чорында җитештерү чараларына күмәк милек, бергәләп хезмәт итү һәм тигезләп бүлү белән характерлана торган кешеләр берләшмәсе 2.Мөстәкыйль идарә ителә торган нин.б. оешма




Объект -1.филос.Кеше аңыннан тыш яши торган тышкы дөнья, материаль чынбарлык 2.Кемнең дә булса эшчәнлеге, игътибары юнәлтелгән күренеш, әйбер, зат 3.Зур әһәмияте булган берәр предприятие, төзелеш, аерым участок һ.б. 4.лингв.Тәмамлык




Объектив -I.Оптик приборның бер яки берничә линзадан торган һәм күзәтелә торган әйбергә юнәлтелгән өлеше. II.ОБЪЕКТИВ -с.1.Кеше аңыннан тыш һәм аңарга бәйсез рәвештә яши торган 2.Чынбарлыкка туры килә торган, ялгышлыкка юл калдырмаган; гадел, риясыз. Чынбарлыктагыча, дөрес итеп. ОБЪЕКТИВ ИДЕАЛИЗМ -Яшәешнең асылы ниндидер үтә абстракт аң - "абсолют рух", "дөньякүләм акыл" дип танучы идеалистик агым. ОБЪЕКТИВ ХАКЫЙКАТЬ -Кеше аңында, фәндә чынбарлыкның, реаль дөньяның дөрес чагылышы. ОБЪЕКТИВ ЧЫНБАРЛЫК -Тышкы дөнья, табигать, яшәеш




Объективизм -1.Объективлык 2.Чынбарлыкка сыйнфый ноктадан карап бәя бирүгә каршы булган, фәндә һәм сәнгатьтә "партиясезлек"не яклауга нигезләнгән идеология




Объективист -Объективизм тарафдары




Обыватель -Иҗтимагый тормыштан читләшкән, тар карашлы, вак, шәхси интереслар белән генә яшәүче кеше




Овчарка -Көтүләрне саклауда, хәрби санитар, чик буе хезмәтендә һ.б. файд.тор. көчле эт токымы




Огнемет -Утлы сыеклык сиптерү (ату) өчен кулл.тор. сугыш коралы; Утаткыч




Ода -Нин.б. әһәмиятле вакыйгага яки берәр атаклы кешегә багышлап, тантаналы, күтәренке тонда язылган шигырь (лирик жанрның бер төре); Мәдхия




Одеколон -Хуш исле матдәләрнең (эфир мае һ.б.) спирт катнашмасындагы эремәсе, ислемайның бер төре




Одеял -сөйл.Ябынып яту өчен махсус тукып эшләнгән япма; Юрган




Оек -Җептән, йоннан (кулдан яки машина белән) бәйләнгән яки туладан тегелгән озын кунычлы эчке аяк киеме




Оекбаш -Кыска кунычлы, балтырсыз оек




Оекчан -Оек белән генә, оек кына кигән килеш




Оерша -Вак төер (кар, балчык кисәкчекләре һ.б.ш. тур.)




Оеткы -1.ОЕТКЫЛЫК -Кайнаган сөтне оету, катык хәленә китерү өчен салына торган аз гына катык 2.күч.Кемгә дә булса хас булган гадәт яки холыкның йогынтысы, тәэсире [синдә атаңның оеткысы бардыр] 3.күч.Берәр төрле иҗади эшнең күңелдә, башта туган идеясе, планы 4.күч.Коткы




Оету -I.Йокы китерү, йокыга талдыру, изрәтү. Онытылдыру, үзеңне тоймау хәленә китерү. II.ОЕТУ -Оеткы салып ою хәленә китерү




Оеш -с.Кисәк-кисәк булып оешкан, укмашкан




Оешканлык -Бердәмлек, бер максатка омтылучанлык




Оешма -I.Иҗтимагый берләшмә яки дәүләт учреждениесе. II.ОЕШМА -с.1.Бер төпкә оешып, укмашып үскән [оешма чәчәклеләр] 2.лингв.Ике яки берничә тиңдәш кисәктән торган [оешма хәбәр]




Оешмалы -Катмарлы [оешмалы чәчәк]




Оештырма -сир.1.Төпле, нигезле, тотрыклы булмаган нәрсә 2.мат.Бирелгән элементлардан күрсәтелгән санда (икешәрләп, өчәрләп һ.б.) төзелгән һәм берсе икенчесеннән элементларының составы белән генә аерылып торган тоташтырмалар




Оештыру -(ОЕШТЫРЫЛУ) -1.Иҗтимагый характердагы берәр оешма булдыру, төзү, шуңа нигез салу 2.Төрле чаралар белән булдыру, гамәлгә кертү. Күмәк рәвештә нәр.б. ясау, үткәрү. күч.Нәр.б. хәстәрләү, әзерләү [сый оештырырга булды] 3.Туплау, берләштерү; нин.б. эшкә, оешмага җәлеп итү 4.Вак кисәкләрне бергә җыю, өю яки ябыштырып кушу, укмаштыру. Чуалту, киезләндерү 5.Кисәкләрдән бөтен ясау, берәр әйбер эшләү; төзү 6.күч.Билгеле бер тәртипкә кертү, җайга салу, көйләү [эшне яңача оештыру] 7.күч.Тәртипкә салу, тиешле рәвешкә китерү




Оештыручы -Нин.б. эшне булдырырга башлап йөрүче кеше. Оештыру эшләренә сәләтле кеше




Оештырылыш -Нәр.б. төзелеше, төзелеш яки эшләнеш формасы (гадәттә әдәби әсәрләр тур.)




Оешу -(ОЕШУЛЫ) -1.Барлыкка килү, төзелү (иҗтимагый оешма, берләшмә, дәүләт һ.б.ш. тур.) 2.Берләшү, бергә туплану 3.Бергә ябышу, укмашу. Чуалу, киезләнү 4.Кисәкләрдән бер бөтен ясалу 3.Бер тирәгә тыгызланып җыелу, өелешү, туплану 6.Сиземчәнлекне, хәрәкәтчәнлекне, сыгылмалыкны югалту [утырып аяклар оешты] 7.күч.Ялгану, бәйләнү, бер-беренә туры килешү




Оешык -с.сир.1.Бергә укмашкан, оешкан, чәбәләнгән [оешык йон, оешык болытлар] 2.диал.күч.Тыныч, талгын




Оҗмах -1.дини.Үлгәч, диндар, тәкъва кешеләрнең җаннары бик рәхәт, күңелле яши торган урын: җәннәт 2.күч.Хафасыз, тыныч, күңелле яшәү һәм ял итү яки эшләү шартлары булган бик тыныч, уңайлы, матур урын тур. Рәхәтлек; иркен, мул, ирекле тормыш тур




Оҗмахлы -дини.Җаны оҗмахка билгеләнгән




Озайтма -и.Озынайтылган яки ялганган өлеш




Озайту -1.Озын иттерү, озынлыкка сузу. Сузу, кая да булса юнәлтү [кул озайту] 2.Нәр.б. срогын арттыру, дәвамлырак иттерү. Озакка сузу 3.Озакка калдыру, озаклату, кичектерү




Озак -1.Күп, дәвамлы вакыт эчендә 2.Әкрен, ашыкмыйча




Озаклау -1.Озак булу, иркенләү, озакка сузу 2.Озак килмичә яки кайтмыйча тору




Озаксыну -Озак дип санау, озак булып тоелу




Озан -диал.Көртлек




Озаткыч -Киндер сукканда буйлык җепләрне җайлап сузу, озату өчен чөйләр кагып эшләнгән махсус стан




Озатма -Туку станына корырлык итеп, билгеле бер озынлыкта әзерләнгән җеп




Озату -I.1.Аерылышканда, саубуллашканда китүче белән бераз вакыт бергә бару. Саубуллашу, хушлашу. Арттан ияреп барган кебек булу (җансыз әйберләр тур.) 2.Кая да булса илтү, алып бару (юл күрсәтеп, ярдәм итеп, саклап, күзәтеп). Барырга булышу. Кая да булса куу, куып алып бару (маллар тур.). Зиратка алып барып җирләү 3.Кая да булса җибәрү. Барырга мәҗбүр итү [сөргенгә озату, кызны кияүгә озату] 4.Китүче кешене кирәкле нәрсәләр белән тәэмин итеп, булышып яки бу вакыйганы махсус билгеләп, юлга чыгару 5.Китүче, яннан узучы, чыгыш ясаучы кешегә карата нин.б. мөнәсәбәт белдерү [елмаеп озату] 6.Китүчене карап калу [күздән югалганчы озатып калу] 7.Чыгарып җибәрү (килгән, кергән кешене) 8.Нәр.б. тәмамлануын, азагын билгеләп үтү, шул уңай белән мәҗлес, күңел ачулар оештыру [кышны озату, пенсиягә озату]. II.ОЗАТУ -Буйлык җепләрне, туку станына кору өчен, озаткычка сару, чорнау




Озаю -1.Озынаю 2.күч.Ерагаю, ераклашу 3.ОЗАЕП -Озак вакыт дәвамында, озаклап




Озокерит -Балавыз сыман минерал (крем, мазьлар ясау өчен кулл.); тау балавызы




Озон -Көчле оксидлаштыру һәм йогышсызландыру үзлегенә ия булган газ, өч кислород атомыннан тора




Озонатор -Һаваны озонлау өчен кулл.тор. прибор




Озонлау -Йогышсызландыру һәм сафландыру өчен һавага озон җибәрү. Озон белән эшкәртү




Озын -с.1.Озынлыгы зур булган; сузынкы; киресе: кыска. Озынлыгы кирәгеннән артык, таман түгел. Буйга зур булган (кеше тур.) 2.Озакка сузылган Күптәннән, озак вакытлардан килгән. Сузынкы, озак яңгырый торган (тавыш, көй һ.б. тур.). Күп вакыт сорый торган 4.Зур күләмле [озын хикәя] 5.Озак итеп, җентекләп [бик озын сөйләделәр] 6.Вакытны белдергән кайбер сүзләр янында килеп "буенча" мәгънәсен белдерә [төн озын йокламау]




Озынаю -1.Озынракка әйләнү, ераккарак сузылу. Озынчарак форма алу. Озынрак булып үсү 2.Озаккарак сузылу [суз озынаю] 3.Күләме арту, зураю [мәкалә озынайды]




Озынаяк -1.Икеканатлылар отр. буынтык-буынтык озын, нечкә мыеклы һәм аяклы корткыч бөҗәк, озынборынның бер төре; рус.Долгоножка 2.диал.Озынборын




Озынборын -1.Нечкә гәүдәле, ике канатлы, озын аяклы, кан эчүче бөҗәк; Черки 2.Коңгызлар отр. башының алгы өлеше көпшә сыман булып сузылып торган корткыч бөҗәк: рус.Долгоносик




Озынборынлылар -Башларының алгы өлеше көпшә сыман булып сузылып торган коңгызлар семьялыгы




Озынборынча -Чаян-чебеннәр семь. корткыч бөҗәк; рус.Комаровка




Озынлык -1.Сызыкның, яссылыкның, җисемнең ике чик нокталары бер-берсеннән ераклашкан юнәлештә сузылып киткән буе. Нәр.б. бер очыннан икенчесенә кадәр булган арасы 2.Вакыт дәвамлылыгы; озаклык 3.Күләмлелек (язма әйберләр тур.) 4.геог.Башлангыч (нульле) меридианнан көнбатышка яки көнчыгышка таба градуслар белән күрсәтелгән ара (җир өслегенең нокталарын билгеләү өчен хезмәт итә)




Озын-озак -1.Озаклап, иркенләп 2.Озакка сузылган, ерак [озын-озак юллар]




Озынтомшык -Тәлләтәвеч




Озынча -(ОЗЫНЧАЛАНУ) (ОЗЫНЧАЛЫК) -1.Буйга сузылган, озынлыгы аркылысыннан бераз зуррак булган 2.Эллипс сыман сузынкы. ОЗЫНЧА МИ -Баш мие кәүсәсенең арка мие белән тоташкан өлеше (сулыш, йөрәк-кан тамырларының үзәге урнашкан урын)




Озынчык -Турыпочмаклык




Ойрот -Хәзер Таулы Алтай респ. яшәүче һәм алтайлылар дип йөртелгән халыкның элекке атамасы; шуның бер кешесе




Океан -МОХИТ ДИҢГЕЗЕ-иск. -1.Бөтен Җир шарын чолгап алган сулык. Җир шарын чолгап алган һәм коры җирне аерым материкларга бүлгәләгән дүрт зур сулыкның берсе [Атлантик океан] 2.күч.Тиңдәшсез бик зур яки күп нәрсә турында




Океанариум -Диңгез, океан хайваннарын һәм балыкларын тоту һәм күзәтү, фәнни тикшеренү, тамаша кылу өчен сулык, бассейн




Океанограф - Океанолог -Океанография белгече. 




Океанография - Океанология -Океаннарны һәм диңгезләрне өйрәнә торган фәннәр җыелмасы




Океанологик - Океанографик -с.Океанографиягә бәйләнешле




Оккупант -Окупациядә катнашучы кеше; басып алучы




Оккупация -(ОККУПАЦИЯЛӘҮ) -Берәр дәүләтнең законсыз рәвештә чит территорияне корал көче белән басып алуы




Оклад -Билгеле бер хезмәткә даими түләнә торган эш хакы күләме; эш хакы




Окоп -Пуля, снаряд һ.б. тиюдән саклану өчен тирән һәм озын чокыр форм. казып, алдына балчык өеп эшләнгән ныгытма




Окрошка -Куаска ит, йомырка, яшелчә турап әзерләнгән салкын аш




Округ -Дәүләт эчендә политик, хуҗалык, хәрби, сайлау һ.б. максатлар өчен бүленгән адм.-территориаль берәмлек




Оксид - Окись -Химик элементның кислород белән кушылмасы




Оксидлау -Коррозиядән саклау өчен яки декоратив максатлар белән металлның өслеген оксидлаштыру




Оксидлашу -(ОКСИДЛАШТЫРУ) - Окисьлашу -(ОКИСЬЛАШТЫРУ) -1.Матдәнең кислород белән кушылу реакциясе 2.Матдәнең электрон югалту белән бара торган химик реакциясе




Октава -1.Гаммада беренче тон белән охшаш яңгырашлы, ләкин югарырак регистрдагы һәм бер үк исем белән атала торган сигезенче тон. Гамманың бирелгән беренче һәм аннан соң килгән сигезенче тоннар арасындагы интервалы 2.Ирләргә хас иң калын тавыш төре - бас 3.Шигырьдә үзенә махсус рифмалы сигез юллы строфа (беренче алты юлы ике чалыш рифма белән, соңгы икесе катнаш рифма белән берләшә)




Октан -Сигез углерод атомы булган углеводород, С8Н18; бензин составында була. ОКТАН САНЫ -Ягулыкның яну (шартлау) тизлеген күрсәтә торган зурлык




Октаэдр -Өслеге сигез төзек өчпочмак белән чикләнгән җисем; сигезкырлык




Октет -Сигез мөстәкыйль тавыш яки уен коралы белән башкару өчен язылган музыкаль әсәр




Октябрь -1.иск.КАРАКӨЗ -Календарь елның унынчы ае 2.иск.(баш хәрефтән) 1917 елгы большевиклар перевороты турында




Октябрят -тар.Пионерга керергә әзерләнүче түбән класс (1-3) укучысы




Окулист -Күз авырулары врачы, күз врачы




Окуляр -Оптик приборның күзәтү, карау өчен җайланган пыяласы (линза яки линзалар системасы)




Олагу -(ОЛАКТЫРУ) -Әллә кая китеп югалу, юкка чыгу (яратмаган, юкка чыгуы теләнгән кеше тур. яки озак йөрүгә ачуланып әйтелә)




Олан -Бала




Олау -I.1.Йөк төялгән һәм бер-бер артлы тезелеп бара торган атлы транспорт төркеме 2.Нәр.б. төяп илтү, йөк яки кешеләр йөртү өчен атлы транспорт [пар атлы олау алып, җыенга чыктык] 3.Бер олауга сыешлы йөк 4.Олаучы хезмәте [аты белән олауга чыгып киткән]. II.ОЛАУ -диал.1.Ялгау, тоташтыру 2.Ялгап озайту




Олаю -1 Олыгаю -Өлкәнәю, олы кешегә әйләнү, картаю 2.диал.Зураю




Олгаштыру -Ялгап, тоташтырып, беркетеп кую




Олгашу - Олашу -1.Ялгану, тоташу [алдан баручыларга килеп олгаштык] 2.Юлыгу, тару (гадәттә берәр начар эш-хәлгә) [яман бәндәләргә олгашкандыр]




Олеандр -Көньякта үсә торган тар яфраклы, хуш исле ак, алсу кызыл, сирәгрәк сары чәчәкле мәңге яшел, агулы куак; Зәйтүн гөле




Олеин -Төрле майларны таркатып алынган сыек май кислоталары катнашмасы (күбрәк өлеше ОЛЕИН КИСЛОТАСЫ -туендырылмаган май кислотасы)




Олигарх -1.Олигархик хөкүмәт члены 2.Эре монополистик капитал вәкиле




Олигархик -с.Олигархиягә нигезләнгән




Олигархия -1.Борынгы һәм урта гас. бер төркем бай һәм дәрәҗәле кешеләрдән торган идарә, власть формасы; хакимлек итүче шундый кешеләр төркеме 2.Бер төркем эре монополистик капитал вәкилләренең политик һәм экономик хакимлеге




Олимпиада -1.Борынгы Грециядә регуляр рәв. үткәрелгән Олимпия уеннары арасындагы дүрт ел вакыт 2.Хәзер шуның үрнәгендә дүрт ел саен үткәрелә торган халыкара спорт ярышлары; Олимпия уеннары 3.Гомумән спорт, сәнгать ярышлары: смотр, конкурс [математика олимпиадасы]




Олиф -Кайнатылган үсемлек мае - майлы буяу (лак әзерләү өчен кулл.)




Олпат -(ОЛПАТЛЫК) -Җитди, дәрәҗәле




Олтан -Аяк киеменең табан форм. аскы өлеше




Олтырак -Махсус өлгедә киселеп, аяк киеменең эченә салына яки олтанга эчке яктан беркетелә торган юка күн, киез, катыргы яки тукыма кисәге




Олуг -кит.1.Бөек 2.Олы




Олуглау -Ихтирам итү, хөрмәтләү, зурлау




Олуглык -Зурлык, мәртәбәлелек; олуг булу хәле




Олуглыклы -Мәһабәт, тантаналы




Олы -(ОЛЫЛЫК) -1.Яшь ягыннан зуррак, алданрак туган 2.Өлкән, зур (яше, тәҗрибәсе, эш урыны һ.б. яклардан). Зур кеше, өлкән кеше, карт кеше 3.Күләм, эчтәлек, озынлык ягыннан үз ишләреннән зур 4.Абруйлы, дәрәҗәле, ихтирамлы. Талантлы, бөек 5.Әһәмиятле, файдасы зур булган. Бик җитди 6.Көче, интенсивлыгы белән аерылып торган; тирән, көчле, зур [олы тойгы, олы шатлык]




Олы-кара - Олы-кары -Олы яшьтәге кешеләр




Олылау -1.Хөрмәтләү, тирән ихтирам күрсәтү 2.Мактап, горурланып искә алу




Олылы-кечеле -Төрле яшьтә яки төрле зурлыкта булган




Олылыклы -Ихтирамга лаек, абруйлы




Олыс -1.Күчмә халыкларда: ыру-кабилә берләшмәсе 2.Патша Россиясендә: Көнчыгыш өлкәләрдә округ составындагы адм.-терр. берәмлек 3.Кайбер Себер һәм Урта Азия халыкларында: авыл, торлак




Олысымаклану -Олайгандай булу, үзен олыларча тоту, олыларча кылану




Ом -Электр каршылыгын үлчәү берәмлеге




Омар -Зур диңгез кысласы




Омега -Грек алфавитындагы соңгы хәреф




Омлет -Әз генә он кушып, сөткә болгатып пешерелгән йомырка тәбәсе




Омметр -Электр каршылыгын үлчәү приборы




Омограф -Язылышы бердәй, әйтелеше төрле булган сүзләр (мәс. койка - ашамлык, койка - карават)




Омоним -Язылышлары һәм әйтелешләре бердәй, ләкин мәгънәләре бөтенләй башка булган сүзләр (мәс. йөз (сан, бит, йөзәргә кушу))




Омонимик -Омоним булган




Омонимика -1.Телнең омонимнар җыелмасы 2.Лексикологиянең омонимнарны өйрәнә торган бүлеге




Омонимия -Төрле мәгънәдәге сүзләрнең авазлар тәңгәллеге




Омофон -Язылышта төрле, әйтелеше бердәй сүзләр (мәс. таркала - тар кала, кызса - кысса)




Омтылу -1.Бик кызу рәвештә берәр якка таба хәрәкәт итү, ыргылу, ташлану. Каядыр таба кискен гәүдә хәрәкәте ясау 2.Максатка ирешергә тырышу. Талпыну, ашкыну, атлыгу




Омтылыш -1.Нәр.б. эшләргә тырышып ясалган хәрәкәт 2.Нәр.б. ирешергә, ия булырга омтылучанлык; актив максат, теләк, ният




Омуль -Сөләйман балыклар семь. ак балык (төньяк Боз океаны бассейнында һәм Байкал күлендә очрый; уылдык чәчү өчен елгаларга керә)




Омшаник -Бал кортларын кышлату өчен җылытылган махсус корылма, йорт




Он -(ОНЛАУ) -1.Башаклы ашлык бөртекләрен тегермәндә тарттырып яки төеп алынган порошок сыман ашамлык әйбере 2.Порошок итеп вакланган нин.б. матдә [сөяк оны, бәрәңге оны]




Онанизм -Җенси теләкне табигый булмаган юл белән үтәү; кул зинасы




Онанист -Онанизм белән шөгыльләнүче




Ондатра -Куе көрән төстәге кыйммәтле мех бирә торган кимерүче җир-су җәнлеге (су күсесе); шуның мехы




Оникс -Ак һәм кара төстәге катламнардан торган минерал, ахакның бер төре




Онколог -Онкология белгече - врач




Онкологик -с.Онкологиягә бәйләнешле




Онкология -Медицинаның шешләрне һәм аларны дәвалау алымнарын өйрәнә торган бүлеге




Ономастика -1.Тел белеменең ялгызлык исемнәрне өйрәнә торган бүлеге 2.Тел белеменең кешене атау категорияләрен өйрәнә торган бүлеге; антропонимика




Онта -Он тузаны




Онталу -Онга әверелү, бик нык ваклану




Онтау -Бик вак итеп (он хәленә җиткәнче) төю, таркату, онга әйләндерү




Онтогенез -Хайван яки үсемлек организмының барлыкка килүдән алып соңгы яшәешенә кадәр булган индивидуаль үсеше




Онтогенетик -с.Онтогенезга бәйләнешле




Ончыл -с.1.Составында он яки крахмал күп булган 2.Онга охшашлы, он сыман 3.Төсе белән онны хәтерләтә торган




Онык -Улның яки кызның баласы




Оныту -1.Кем яки нәрсәне игътибар үзәгендә тотмау; хәтердән чыгару, күңелдә сакламау, искә төшермәү. Кирәк вакытта искә төшерә алмау 2.Очраклы рәвештә калдыру, үзең белән алмау. рәв Онытчак -диал.Онытучан




Онытылу -1.(Оныту) 2.Тирә-якны, үз-үзеңне оныту; чынбарлыктан аерылу 3.Үз-үзеңне тота алмау, ихтыяр көчен югалту [онытылып китеп, балтага сузыла]. Кабул ителгән тәртипне бозу




Онытып -Очраклы рәвештә, белештермичә 3.Икенче эш белән мавыгып, төп эштән читләшү, тукталу [чәй ясарга да онытып сөйли] 4.күч.Кайгыртмау, санга санамау. Игътибарсыз калдыру 5.күч."Үзен" һ.б.ш. сүзләр янында нәр.б. бик нык бирелү, бөтен барлыгыңны шуңа юнәлтүне белдерә




Оңгы -Балта күзе, сап кидерә торган тишеге




Оңгылы -Тишекле [оңгылы сөяк]




Оңгыт -диал.Мәче башлы ябалакның бер төре




Опека -1.Эшкә сәләтсез кешеләрне (балаларны, психик авыруларны, картларны) тәрбияләүне өскә алу, аларның шәхси һәм милек хокукларын кайгырту эше (дәүләт тарафыннан кемгә дә булса ышанып тапшырыла һәм контроль астында тотыла). Экономик хәлсез кечкенә илнең яки колониаль территориядәге халыкларның экономик һәм политик иминлеген тәэмин итүне өскә алу эше. күч.Берәр кеше тур. һәрвакыт (еш кына бәйләнчек) кайгырту, аның эшенә ярдәм итеп, юнәлеш биреп, күзәтеп тору хәле 2.Шундый эш йөкләтелгән берничә кеше яки оешма; опекуннар




Опекун -(ОПЕКУНЛЫК) -1.Опеканы(1) үз өстенә алган кеше 2.күч.Берәр кеше тур. кайгыртучанлык күрсәтүче кеше




Опера -1.Музыка һәм җыр белән генә башкарыла торган сәхнә әсәре. Сәхнәдә шундый әсәрне гәүдәләндерә торган театраль тамаша 2.сөйл.Опера театры




Оператив -с.1.Операциягә(2) бәйләнешле 2.Нин.б. бурычларны турыдан-туры тормышка ашыру белән бәйләнешле 3.Практик бурычларны дөрес һәм тиз тормышка ашырырга сәләтле




Оперативка -Җитештерүдә кичектергесез эшләрне хәл итү өчен үткәрелә торган кыска киңәшмә




Оперативлык -с.Оператив булу сыйфаты




Оператор -1.Катлаулы машиналар, җайланмалар белән идарә итүче квалификацияле эшче 2.Транспортта диспетчердан телефон аркылы боерыклар алып һәм аңа хәрәкәт турында белешмәләр биреп торучы хезмәткәр 3.Кинога, телевидениегә төшерү эшләрен башкаручы белгеч




Операция -1.Дәвалау максаты белән тән тукымаларына һәм әгъзаларына механик тәэсир итү (яру, ямау, кисү һ.б.ш.) эше 2.Бердәм максат, бурыч белән берләшкән сугыш хәрәкәтләре җыелмасы яки шундый бер сугыш хәрәкәте. Бер максатка юнәлтелгән нин.б. чаралар, эш-хәрәкәт 3.Технологик процессның аерым стадиясе 4.Сәүдә яки финанс алыш-бирешләре




Оперетта -Җыр, бию һәм сөйләшү элементлары белән чиратлашып бара торган комедия характерындагы музыкаль сәхнә әсәре




Опись -Исәпкә алына торган әйберләрнең (милек, документлар һ.б.) исемлеген төзү эше. Исәпкә алынган әйберләр теркәлгән исемлек




Ополченец -Ополчениедә хезмәт итүче




Ополчение -Регуляр армиягә ярдәм итү өчен киң халык массасы иреклеләреннән төзелгән гаскәр




Оп-олы -артык.дәр.Олы




Опоссум -Зур күсегә охшашлы сумкалы имезүче хайван; Төньяк Америкада киң таралган




Оп-очлы -артык.дәр.Очлы




Оппозицион -с.1.Оппозициядә торган, оппозиция белдергән 2.Нәр.б. каршы мөнәсәбәт яки килешмәүчәнлек белдерә торган




Оппозиционер -Оппозиция члены, тарафдары




Оппозиция -1.Каршы булу, каршылык күрсәтү хәле; үз карашларын, үз политикасын икенче бер карашларга, политикага каршы куючылык 2.Нин.б. җәмгыять, оешма эчендә үз карашларын, политикасын күпчелекнең карашларына, политикасына каршы куючы партия яки группа




Оппонент -Бәхәстә, диспутта, диссертация яклаганда кем.б. фикерләренә, дәлилләренә каршы чыгып сөйләүче яки аның фикерләрен, дәлилләрен яклаучы (рәсми оппонент тур.). Гомумән, бәхәстә каршы булган кеше, кемгә дә булса каршы төшүче




Оппортунизм -1.Эшчеләр хәрәкәтендә һәм пролетар партияләрнең үз эчләрендә партия интересларын буржуаз интересларга буйсындыруны, революциядән баш тартуны һ.б.ш. пропагандалаучы, килешүчәнлек политикасын алга сөрүче дип саналган агым 2.Гомумән принципсызлык, шартларга җайлашучылык, килешүчәнлек




Оппортунист -Оппортунизм политикасын тормышка ашыручы, Оппортунизм тарафдары 2.Принципсыз, шартларга җайлашучан, килешүчән, хыянәтчел кеше




Оппортунистик -с.Оппортунизмга бәйләнешле




Опричнина -1.Патша Иван Грозный тарафыннан бояр-кенәз оппозицияләрен тар-мар итү өчен үткәрелгән гадәттән тыш чаралар системасы. Дәүләтнең Иван Грозный идарәсенә буйсынган һәм оппозициягә каршы көрәштә терәк булган өлеше 2.Иван Грозный режимындагы хәрби полиция көчләре 3.Борынгы Россиядә, кенәз үлгәч, аның хатынына гомерлек файдалануга бирелгән җир участогы




Оптация -Бер дәүләттән икенче дәүләт карамагына күчкән территориядә яшәүчеләргә бирелгән гражданлык сайлап алу хокукы




Оптацияләү -Оптация хокукы нигезендә үзеңә гражданлык сайлап алу




Оптик -I.1.Оптика белгече 2.Оптик пыялалар эшләүче оста. II.ОПТИК -с.Оптикага бәйләнешле 2.Яктылыкка бәйләнешле, яктылык тәэсирендә була торган




Оптика -1.Физика фәненең яктылык үзенчәлекләрен һәм закончалыкларын өйрәнә торган бүлеге 2.Шул фән законнары нигезендә эшли торган прибор һәм кораллар 3.Күзлекләр һ.б.ш. сата, ясый торган кибет яки оешма




Оптималь -с.Иң уңай: нәр.б. тулысынча ярый, туры килә торган. Мөмкин булган иң зур




Оптимизм -Тирән-юньгә күтәренке, көр күңелле мөнәсәбәт; тормышка, киләчәккә ышаныч белән карау, һәр нәрсәнең уңай ягын күрергә тырышу халәте; киресе - пессимизм




Оптимист -Оптимистик рухлы, оптимизм белән сугарылган кеше; киресе - пессимист




Оптимистик -с.Оптимизм белән сугарылган, көр, күтәренке күңелле




Опты -Карплар семь. төче суларда яши торган балык; рус.Язь




Оптым -сөйл.Зур партияләр белән, күпләп яки тулысынча; Күмәртәләп (рус.Оптом)




Ора-ега - Орып-егып -Кискен хәрәкәтләр белән аралап, як-якка эткәләп




Оран -Яуга чакыру авазы. ОРАН САЛУ -1) Шатлык белдереп яки әйдәп кычкыру 2) Сөрән салу




Орангутан -Суматра һәм Борнео утрауларында яши торган кешесыман зур маймыл




Оранжерея -Көньяк үсемлекләре үстерү һәм кышлату яки елның теләсә кайсы вакытында җимеш, яшелчә, чәчәк үстерү өчен пыяладан эшләнгән корылма; теплица




Оратор -(ОРАТОРЛЫК) -Халык алдына чыгып речь сөйләүче кеше. Оста сөйләү сәләтенә ия булган кеше




Оратория -Драматик сюжетка язылган, хор, җырчы һәм оркестр тараф. башкарыла торган зур музыкаль әсәр




Орбита -1.Күк җисемнәренең, җирнең, ясалма иярченнәрнең һ.б.ш. хәрәкәт итү юлы 2.күч.Кем яки нәрсәнең эшчәнлек яки хәрәкәт, таралыш өлкәсе, чиге, сферасы




Орбиталь -с.Орбита буенча башкарыла торган. Орбита буенча хәрәкәт итә торган яки шуның өчен билгеләнгән




Оргазм -Җенси ләззәтнең иң югары мизгеле




Орган -I.1.Билгеле бер идарә итү системасы булган дәүләт яки җәмәгать оешмасы 2.Нин.б. партия, оешма тарафыннан чыгарылып, аның карашларын һәм эшчәнлеген чагылдыра торган вакытлы басма. II.ОРГ`АН -Агач яки металл торбалар тезмәсеннән торган тынлы, клавишлы бик зур музыка коралы. Гомумән һәртөрле автоматик музыка коралларының атамасы




Организм -1.Мөстәкыйль яшәү, үсү, үрчү сәләтенә ия булган теләсә нинди тереклек иясе. Кешенең, җан иясенең физик яки психофизик үзлекләр җыелмасы 2.күч.Үзара органик бәйләнешле кисәкләрдән торган катлаулы бердәмлек




Органик -с.1.Составында углерод булган [органик матдәләр] 2.Хайван һәм үсемлек организмнары таркалу нәтиҗәсендә барлыкка килгән [органик ашлама] 3.күч.Нәр.б. асылына, нигезенә кагылышлы; эчке, табигый. табигый рәвештә. ОРГАНИК ХИМИЯ -Химиянең углеродлы кушылмаларны өйрәнә торган бүлеге




Органика -и.1.Органик матдәләр 2.Органик ашламалар




Органолептик -с.Әйберләрнең үзлекләрен тою органнары ярдәмендә ачыклауга караган [сөтнең сыйфатын органолептик алым белән тикшерү]




Органопластика -и.махс. Тумыштан булмаган яисә югалтылган органнарны хирургик юл белән яңадан булдыру, ясау




Оргия -1.Борынгы Грециядә: аракы һәм күңел ачу алласы Диониска багышланган бәйрәм тантанасы 2.күч.Үтә шау-шулы эчү - күңел ачу мәҗлесе




Оргтехника -(рус. Организационная техника) -Инженерлык һәм идарә хезмәтләрен механикалаштыру һәм автоматлаштыру чаралары




Орден -I.Сугышта яки эштә күрсәткән зур батырлыклар яки хезмәтләр өчен бирелә торган махсус билге. II.ОРДЕН -Урта гасырларда монахларның, руханиларның яки рыцарьларның билгеле бер устав нигезендә төзелгән оешмасы (общинасы)




Ордер -Язма күрсәтмә, боерык; берәр нәрсә бирү яки алу өчен рәсми документ




Ординар -I.и.Сулыкта суның озак еллар күзәтелгән уртача күтәрелү дәрәҗәсе (тирәнлеге). II.ОРДИНАР -с.иск.Штаттагы, штат буенча билгеләнгән




Ордината -Пространствода ноктаның торышын билгели торган өч координатның берсе




Ординатор -Дәвалау оешмасының (больница, клиниканың) врачы; гадәттә ул аерым палата белән җитәкчелек итә, шунда эш алып бара




Ординатура -1.Медицина буенча практик аспирантура 2.Ординатор вазифасы




Ординарец -Командир янында яки штабта йомышлар үтәүче гаскәри хезмәткәр




Орды-бәрде - Ордым-бәрдем -1.Ашыгып, кабаланып, дуамалланып. Ашыгучан, кабаланучан; дуамал 2.Күңел бирмичә генә, ашык-пошык, өстән-өстән 3.күч.Әдәпсез, тупас рәвештә




Оригинал -и.Күчерү, яңадан бастыру өчен хезмәт иткән нәрсә; төп нөсхә. Икенче телгә тәрҗемә ителә торган төп текст. Әсәрнең, язма хезмәтнең автор тарафыннан эшләнгән, төп варианты




Оригиналь -(ОРИГИНАЛЬЛЕК) -с.1.Төп, оригинал булган 2.Мөстәкыйль иҗат нәтиҗәсендә барлыкка килгән; ияреп эшләнмәгән, беркаян алынмаган 3.Башкаларга охшамаган, үзенә бертөрле. Гадәти булмаган, үзенчәлекле




Ориенталист -Ориенталистика белгече




Ориенталистика -Көнчыгыш илләрнең тарихын, телләрен, культурасын өйрәнә торган фәннәр җыелмасы




Ориентация --(ОРИЕНТАЦИЯЛӘҮ) -1 Ориентлашу -Горизонт якларына һәм әйләнә-тирәдәге урынга мөнәсәбәттә үзеңнең торган җиреңне билгеләү, тиешле юнәлеш алу 2.Фәнни, иҗтимагый һ.б.ш. эшләрдә билгеле бер юнәлеш, кемгә яки нәр.б. тотылган исәп 3.күч.Нин.б. мәсьәләне, тирә-як хәлләрне ачыклауга, аңлауга юнәлтелгән эшчәнлек сәләте




Ориентир -Урында хәрәкәт юнәлешен билгеләргә, кирәкле җирне тиз табарга ярдәм итә торган билгеле бер әйбер.




Оркестр -1.Музыка кораллары ансамбле. төрле уен коралларында бергәләп музыка әсәре башкаручы музыкантлар коллективы 2.Сәхнә алдында оркестр урнаша торган урын




Оркестрант -Оркестрда уйнаучы музыкант




Орлык -1.Үсемлекнең яралгы һәм тышчадан торган җимеш бөртеге; үрчем башлангычы 2.Үсемлекләрнең, ашлыкларның чәчү өчен әзерләнгән вак җимешләре, бөртекләре. Үсемлекнең утырту, чәчү өчен билгеләнгән кисәкләре (бүлбе, суганча һ.б.) 3.күч.Нәр.б. чыганагы, башлангычы, сәбәбе 4.Ирләрнең җенес бизләре эшләп чыгара торган сыеклык, җенес күзәнәкләре 5.Нәсел, токым 6.сөйл.Киндер орлыгы




Орлыкбөре -Орлыкның яралгысы




Орлыклану -1.Орлык хәленә килү, орлык барлыкка килү 2.Аталану




Орлыкландыру -Ана җенси күзәнәкләрне ата җенси күзәнәкләр белән ясалма аталандыру




Орлыклык -1.Үсемлекнең орлык барлыкка килә, үсә торган оясы 2.Ата җенес бизе




Орлыкча -Көнбагыш, күкбаш кебек үсемлекләрдә үзлегеннән ачылмый торган каты тышчалы җимеш




Орлыкчылык -Орлык өчен үсемлекләр үстерү һәм сортлы орлыклар җитештерү белән шөгыльләнә торган авыл хуҗ. тармагы




Орнамент -1.Кабатланучы геометрик элементларга яки үсемлек һәм хайваннарга бәйле мотивларга нигезләнгән төрле форм. график һәм скульптур бизәкләр




Орнаменталь -с.1.Орнамент тәшкил иткән, орнамент характерындагы 2.күч.Купшы, артык чуар




Орнаментация -Орнаментның характеры; нин.б. стильдә орнамент элементлары җыелмасы




Орнаментика -1.Орнамент төшерү сәнгате 2.Орнаментация 3.Көйне музыкаль бизәкләргә баета торган авазлар җыелмасы




Орнитолог -Орнитология белгече




Орнитологик -с.Орнитологиягә бәйләнешле




Орнитология -Зоологиянең кошларны өйрәнә торган бүлеге




Орография -Физик географиянең җир өсте рельефын, тауларны өйрәнә торган бүлеге




Ороч -Хабаровск краеның көньяк өлешендә яшәүче халык, шуның бер кешесе




Ортодокс -Ортодоксаль карашлы кеше




Ортодоксаль -и.с.Тайпылышсыз нин.б. бер юнәлеш, тәгълимәт принципларын яклаучы




Ортопед -Ортопедия белгече




Ортопедик -с.Ортопедиягә бәйләнешле




Ортопедия -Медицинаның гәүдә һәм кул-аякларның кәкрәюен өйрәнә, дәвалый һәм кисәтә торган бүлеге




Ортын -сөйл. Орынтын - Орын -диал. -УРЫНТЫН -Астыртын, яшерен




Ору -1.Кемгә яки нәрсәгә бәрү, сугу 2.Алдалау (алыш-бирештә)




Орудие -Артиллерия коралларының гомуми атамасы




Орфографик -с.Орфографиягә караган [орфографик хаталар]




Орфография -Сүзләрне дөрес язуның гомуми кабул ителгән кагыйдәләр системасы




Орфоэпик -с.Орфоэпиягә караган




Орфоэпия -Әдәби дөрес әйтелешне билгели торган кагыйдәләр системасы. Дөрес әйтелешне саклау




Орхидея -Чәчәкләре күпчелектә хуш исле һәм төрле формалы, ачык төсләрдә булган күпьеллык үлән төрләре атамасы (эссе һәм урта поясларда үсә)




Орчык -1.Кул белән җеп эрләү өчен бер башы тупыйк, икенче башы нечкә очлы, ә уртасы юантык итеп эшләнгән агач таякчыктан торган корал 2.Төрле механизмнарда, җайланмаларда әйләнү күчәре хезмәтен үти торган кендек. ОРЧЫК СӨЯК -Кешедә беләк сөякләренең берсе; кошларда балтыр белән бармаклар арасындагы сөякләрнең берсе




Орчыкбаш -Орчык башына салмаклык өчен киертелә торган боҗра (җеп чорналып, орчык авырая башлагач, аны алып куялар)




Орчыкча -Бакыр яки көрән төсле, еланга охшашлы аяксыз кәлтәнең бер төре; бакыр кәлтә




Оршыну -диал.Үз алдына тиргәнү, сукрану




Оршыш -диал.Ызгыш, талаш




Оршышу -Әрләшү, тиргәшү (кем белән дә булса)




Оры -1.Кеше яки хайван тәнендә зур булмаган каты үсенте, үлексез шеш 2.Кайбер хайваннарның башында, борын, күз тирәсендә тумыштан кабарып торган кечкенә үсенте 3.Агач кәүсәсендә, ботакларында яки тамырында бүлтәеп торган авыру үсенте




Орылу -1.(Ору) 2.Нәр.б. каты һәм кинәт бәрелү




Орылып-бәрелеп - Орылып-сугылып -Орынып, бәрелеп, кагылып




Орынма -и.Әйләнә белән бер генә уртак ноктасы булган туры. с.Нәр.б. орынып торган




Орыну -1.Тию, кагылу; тиеп, кагылып китү




Орынчак -Гел нәр.б. бәрелеп, ышкылып йөри торган [орынчак атта ял юк]




Орынып -Бик якын, янәшә 2.Нәр.б. рөхсәтсез тотыну, кагылу, тию. күч.Кем.б. иминлеген, тынычлыгын бозу; һөҗүм итү




Орып-бәреп -1.Бик каты (яңгыр тур.) 2.Орды-бәрде 3.Эткәләп-төрткәләп [халык арасыннан орып-бәреп үтү]




Орып-сугып -Кыйнап, җәберләп




Орыш -1.Тиргәү, битәрләү сүзләре. Ызгыш, талаш 2.иск.Сугыш, бәрелеш




Орыш-кырылыш -1.Бик каты талаш, дау 2.Канкойгыч сугыш




Орыш-талаш -Ызгыш, кычкырыш, бик каты тиргәшү




Орышу -1.Тиргәү, битәрләү, нык ачулану 2.иск.Сугышу




Осетин -Осетиядә (Аланиядә) яшәүче төп халык, шуның бер кешесе




Осетр -(русчасы). Кыйммәтле ите һәм уылдыгы белән дан тоткан эре балык; татарчасы: Бикрә, Мәрсин




Оскыту -диал.Котырту




Оста -1.Нин.б. һөнәр белән шөгыльләнүче квалификацияле эшче, һөнәрче 2.Үз эшенең зур белгече, үз эшен бик яхшы башкара алуга ирешкән кеше. Нин.б. эшкә оста, маһир кеше 3.Мастер 4.с.[эшкә оста, оста кулда һөнәр бар] 5.рәв.Яхшы белеп, сыйфатлы итеп, җиренә җиткереп [оста җырлау]




Остабикә -1.Мулла хатыны 2.иск.Мөгаллимә




Остаз -кит.1.Укытучы; фән белән таныштыручы, берәр һөнәргә өйрәтүче кеше. Берәр төрле эшкә, һөнәргә юл күрсәтүче, юнәлеш бирүче, үрнәк күрсәтүче 2.Мәсләгенә бик күпләрне өйрәткән өлкән, җитәкче кеше




Осталык -1.Нәр.б. эшләргә белем, тәҗрибә нигезендә туган сәләт. Берәр өлкәдә зур һәвәслек, маһирлык; эшне оста башкару сыйфаты 3.Оста хезмәте, вазифасы, шуны үтәүче 3.Максатка ирешүдә тапкырлыкка, хәйләкәрлеккә, елгырлыкка нигезләнеп эш итү ысулы




Остару -Остага әйләнү, эшне оста башкарырга өйрәнү




Остеология -Анатомиянең сөякләрне өйрәнә торган бүлеге




Остит -Сөяк ялкынсынуы




Осциллограмма -О. белән язып алынган кәкре сызык




Осциллограф -Техникада, медицинада һ.б. электрик процессларын күзәтү һәм язу приборы




Отгул -Отпуск һәм гадәти ял көннәреннән тыш бирелә торган ял көне




Отель -Кунакханә




Отит -Эчке, урта яки тышкы колак ялкынсыну




Откыр -с.Үтә зиһенле, тиз отып алучы һәм яхшы хәтерле




Отличник -1.Барлык уку предметларыннан иң югары бәя алып укучы 2.Үз эшен, бурычын югары сыйфатлы итеп үтәүче кеше; алдынгы




Отоларинголог - Оториноларинголог -Отоларингология белгече




Отоларингология - Оториноларингология -Колак, тамак, борын авырулары һәм аларны дәвалау белән шөгыльләнүче врач




Отпор -Һөҗүмне кире кайтару; кискен каршылык күрсәтү




Отпуск -Ял итү өчен закон тәртибендә билгеле бер вакытка эштән, хезмәттән азат итү




Отряд -1.Махсус гаскәри төркем 2.Бергә эш алып бару яки аерым йөкләмә үтәү өчен оештырылган кешеләр төркеме, коллектив 3.Хайваннар дөньясы классификациясендә зур төркем




Отставка -Хәрби хезмәттән бөтенләйгә аза ителү, китү. Рев. кадәр дәүләт оешмасындагы хезмәттән бөтенләйгә китү. ОТСТАВКАГА ЧЫГУ -1) Отставка 2) Парламентның ышанычсызлык вотумы яки дәүләт башлыгы алышыну уңае белән властьтан китү




Оттиск -1.Текстның, рәсемнең һ.б.ш. полиграфик ысул белән алынган күчермәсе 2.Журналда яки җыентыкта басылган мәкаләнең аерым брошюра форм. төпләнмәсе




Оту -(ОТЫЛУ) (ОТТЫРУ) (ОТТЫРЫШ) (ОТЫШ) -1.Отышлы уенда җиңеп, салынган акчаны, кассаны алу. Акчалы яки әйберле отыш чыгу (заем, лотерея һ.б. уеннарда) 2.Нәр.б. үз файдаңа хәл итү, җиңеп чыгу (уенда, ярышта, бәхәстә, сугышта һ.б.) 3.Нин.б. файда, өстенлек алу 4.Бик тиз өйрәнү, ятлау, хәтердә калдыру (күрсәткәнне, өйрәткәнне, ишеткәнне). Үрнәк итеп алу, файдалану




Отыры -Аның саен, торган саен




Отышханә -иск.Комарлы уеннар өчен махсус йорт, бина




Офис -Контор, канцелярия (гадәттә фирмалар шулай атый)




Офицер -Армиядә һәм флотта командирлар составындагы кеше




Официант -Ресторанда, ашханәдә өстәлгә ашамлык-эчемлек китереп бирүче хезмәткәр




Официоз -Ярым рәсми, хөкүмәт белән ачыктан-ачык бәйләнмәгән, тик чынлыкта аның мәнфәгатьләрен чагылдыручы басма орган




Офорт -Металл пластинага кислота белән ашалтып ясалган гравюра. Шул гравюрадан басылган сүрәт




Офсет -Китап басуның бер ысулы: буяу басма формадан резин өслеккә, аннан кәгазьгә күчерелә




Офтальмолог -Офтальмология врачы (белгече)




Офтальмология -Медицинаның күз авырулары, аларны дәвалау һәм профилактикалау белән шөгыльләнә торган бүлеге




Офтану -(ОФТАНУЛЫ) -Уфтану




Офык -1.Күкнең җир яки су өсте яссылыгына тоташкан сыман булып күренгән сызыгы; горизонт. Күкнең шул уйланма сызык өстендәге өлеше. Күз күреме иңли алырлык зур мәйдан, ераклык 2.күч.Эш-хәрәкәт, мөмкинлекләр даирәсе




Охра -Сары яки кызыл табигый минераль буяу




Охшау -(ОХШАТУ) -Охшаш булу




Охшаш -(ОХШАШЛЫ) (ОХШАШЛЫК) (ОХШАШУ) - Ошаш -(ОШАШЛЫ) (ОШАШЛЫК) -1.Кем яки нәрсә белән якынлыгы булган; кем яки нәрсәне хәтерләткән; тиңдәш 2.мат.Зурлыклары төрле булып, формалары белән генә тиңдәш, бердәй [охшаш өчпочмаклар]




Оһо -Гаҗәпләнү, соклану хисе белдергәндә кулланыла. Шелтәләү хисе белдергәндә кулланыла




Оч -I.1.Нәр.б. очлаеп торган өлеше. Нәр.б. нечкәреп беткән югарыгы өлеше. Сузынкы, озынча әйберләрнең бетем чиге, шул чик тирәсендәге өлеше 2.Шәһәрнең авылның һ.б.ш. уртадан, үзәктән ерактагы ягы, чиге 3.Очлык [таякка тимер оч кую] 4.күч.Нәр.б. асылы, нигезе [очы бик еракларга китә]. Башы, башлангычы 5.күч.Нәр.б. азагы, бетүе, чиге [эшнең очы күренмәү]. II.ОЧ -Эшләп чыгарганнан соң сату һ.б.ш. өчен төреп куелган зур гына кисәк, төргәк (тукыма тур.). ОЧ БАШ -1.Нәрсәнең.б. очкы, агачның-бүрәнәнең нечкәрәк ягы 2.Бүрәнәнең, борысның һ.б.ш. аркылы киселгән башы




Оча -Арка ягында билдән түбәнге урын, бот төпләре; арт сан (хайваннарда). ОЧА БАШЫ -Умыртка сөягенең тоташып үскән биш умырткадан торган һәм оча сөягенә килеп тоташкан түбәнге (койрык) өлеше. ОЧА СӨЯГЕ -Скелетның түбәнге очлыкларга тоташкан һәм умыртка сөягенә терәк булып торган өлеше; рус.Таз




Оча-куна -рәв.Бик җитез, җиңел хәрәкәтләнеп




Очан -Балаларда була торган эч күбү авыруы




Очанак -Бик тиз ярсып, кызып китә торган




Очар кош -юг.Оча торган кош




Очерк -1.Реаль тормышта булган вакыйгаларны, анда катнашкан кешеләрне үзгәртмичә сүрәтли торган кечкенә күләмле әдәби әсәр 2.ОЧЕРКЛАР -Үзара бәйләнешле берничә мәсьәләгә карган тикшеренүләрне эченә алган фәнни хезмәт исеме




Очкак -1.с.Йомшак, мамык сыман 2.и.Кайбер үсемлекләрдә җил белән җиңел очып таралу өчен канат сыман төкләре булган орлык




Очкалак -1.сир.Эш урынын бик еш алыштыра торган кеше 2.Тик тормас, шаян холыклы кеше тур. 3.Ал һәм арт аяклары арасында ярысы булган, буй-буй тиреле җәнлек; рус.Летяга




Очко -1.Спорт ярышларында куела торган бәя исәпләү берәмлеге. Футбол, хоккей, шахмат кебек уеннарда отыш күрсәткече 2.Комарлы кәрт уенының бер төре




Очкылык -ОЧКЫЛЫК ТОТУ -Күкрәк пәрдәсенең кысылуы сәбәпле ирексездән кинәт тын алу хәрәкәте; шундый хәрәкәт вакытында бугаздан кысылып чыккан өзек-өзек тавыш. ОЧКЫЛЫК ҮЛӘНЕ -Әвернә чәчәклеләр семь. терлек ашамый торган үлән; Кыркырый; рус.Икотник




Очкын -(ОЧКЫНЛАНУ) (ОЧКЫНЛАУ) -1.Янып торган яки бик нык кызган матдәнең чәчелеп, таралып очып киткән вак кисәкчеге; чаткы. Таш, тимер кебек әйберләрне бер-берсенә бәргәндә, ышкыганда чыга торган ут кисәкчеге 2.күч.Нәр.б. җемелдәп торган кисәкчеге; җемелдәп торган нокта, елтыравык 3.күч.Берәр нәрсәнең (иҗади эш, сәләт, тереклек һ.б.) барлыкка килү билгесе, яралгысы 4.Нәр.б. чагылышы, тәэсире 5.Дәртле, ашкынучан, бик үткен, елдам кеше тур.




Очкыр -с.Яхшы, җитез очучан [торымтайдан очкыр кош булмас]




Очкыч -и.Оча торган машина; самолет




Очлау -(ОЧЛАНУ) -1.Оч ясау, очлы итү 2.Нәр.б. югары, оч өлешен эшләү, ясау [чүмәлә очлау] 3.күч.Бетерү, тәмамлау. күч.Әрәм-шәрәм итеп тотып бетерү, юкка чыгару, һәлак итү 4.диал.Төбәү (мылтыкны, сөңгене)




Очлашу -1.(Очлау) 2.Җир кишәрлекләренең баш-башлары, очлары бер-берсенә терәлеп тору




Очлаю -(ОЧЛАЙТУ) -Очлы форма алу, очлы булып чыгып тору




Очлы -1.Очы нечкә, үткен булган 2.Очы чагыштырмача тараеп, нечкәребрәк беткән. ОЧЛЫ ЯФРАК -Агулы кызыл җимешләре булган чәнечкеле яфраклы мәңге яшел куак яки кечкенә агач (мед. кулл.); диал.Пырнал; рус.Падуб




Очлык -1.Нәр.б. башына, очына кидерелә яки беркетеп куела торган очлы нәрсә 2.Кешедә - куллар, аяклар, хайваннарда - хәрәкәтләнү органнары 3.Төпчек [тәмәке очлыгы]




Очлыктыру -диал.1.Этеп, атып, еракка җибәрү, очыру 2.күч.Юкка чыгару, нәр.б. әйтмичә генә икенче урынга яшерү




Очлыпый -с.Очлы формадагы [очлыпый башлык]




Очрак -1.Булган хәл, вакыйга, маҗара (гадәттән көтелмәгән, уйланмаган). Күз алдында торган яки күреп үтелгән факт, мисал. 2.Нәр.б. эшләргә мөмкинлек тудырган шарт, уңайлы, җайлы момент, форсат 3.Көтелмәгәндә килеп чыккан хәл




Очраклы -1.Көтелмәгәндә, һич уйламаганда булган, барлыкка килгән. Искәрмәстән 2.Вакыт-вакыт, сирәк кенә булгалап торган [очраклы бер ялгыш] 3.Тиешле җирлексез, сәбәпсез барлыкка килгән [очраклы фактларга таяну] 4.филос.Очраклылыкка нигезләнгән




Очраклылык -1.Очраклы хәл 2.филос.Нигезләре һәм сәбәпләре әйберләрнең, вакыйгаларның эчке бәйләнешләреннән, асылларыннан килеп чыкмаган күренеш, хәл




Очрау -(ОЧРАТУ) -1.Барганда, кая да булса хәрәкәт иткәндә кемгә яки нәр.б. каршы булу, туры килү, юлыгу 2.Нин.б. хәлгә дучар булу, ни дә булса кичерү [уңышсызлыкка очрау]




Очрашлы -Очрый торган, була торган [сирәк очрашлы әйбер]




Очрашу -1.Кара-каршы очрау, туры килешү 2.Күңел ачу өчен күрешү, бергә булу, бергә вакыт үткәрү 3.Нин.б. максат белән җыелу [халыкара очрашу] Кем.б. килү уңае белән җыелу [язучылар белән очрашу] 4.Кара-каршы уйнау, көч сынашу (спорт уеннарында)




Очсыз -I.1.Очы ашалган, калынайган, тупас 2.күч.Чиге булмаган. II.ОЧСЫЗ - Очсызлы -Арзан




Очсыз-кырыйсыз -Чиксез. Бер башыннан икенчесенә кадәр бик озынга сузылган 2.Бик күп санлы 3.Чиксез күп, әллә ничаклы. Туктаусыз, өзлексез




Очсызлык -Арзанчылык




Очу -(ОЧЫРТУ) (ОЧЫРУ) -1.Һавада канатлар ярдәмендә хәрәкәт итү 2.Һавада, бушлыкта йөзеп йөрү 3.Җил яки ыргыту, ату көче белән һавада хәрәкәт итү. Тирә-якка чәчрәп таралу 4.Һавага таралып юкка чыгу (пар, газ һ.б. тур.) 5.күч.Бик кызу хәрәкәт итү, чабу, йөгерү 6.Бик тиз үтү (вакыт тур.)




Очучан -Очып парга, газга әйләнүчән [очучан сыеклык]




Очучы -(ОЧУЧЫЛЫК) -Һавада оча торган машиналарны йөртүче




Очык -I.Ашлык җилгәргәндә очкан чүп; кибәк, башак һ.б.. II.ОЧЫК -1.Боелык; сидек тота алмау авыруы 2.сир.Күзнең очлары кызарып, пешегеп авыру тур.




Очынгыч - Очынчык -с.Мактанчык, һаваланучан




Очыну -(ОЧЫНДЫРУ) (ОЧЫНУЛЫ) -1.Үз алдына арлы-бирле очу, очып йөрү 2.Канат кагу, җилпенү 3.күч.Бик кызу, бик ашкынып чабу, бару 4.күч.Узыну, масаю 5.күч.Дәртләнү, ашкыну




Очыргыч - Очырткыч -и.Кәгазь яки тукыма ябыштырылган җиңел агач киергедән торган һәм озын җеп белән һавага җибәрелә торган балалар уенчыгы




Очырма -Чорма




Очыш -1.Нәр.б. очу, һавада күченү хәрәкәте. Авиациядә, космонавтикада очу рейсы 2.Очу рәвеше




Ошак -диал.Әләк




Ошаклау -Әләкләү




Ошакчы -Әләкче




Ошанкырау -Беркадәр охшашлык булу, нәрсәгә дә булса тартым булу




Ошату -1.Хуплау, ярату; яхшы дип табу, күңелгә хуш килү 2.Кемнең дә булса таләпләренә, зәвыгына яраклы итү 3.Охшату




Ошау -1.Кемдә дә булса уңай, яхшы тәэсир тудыру, күңелгә хуш килү 2.Кем.б. таләпләренә, теләкләренә, зәвыгына ярау. Нәр.б. эшләргә ярату, шуннан канәгатьлек, ләззәт табу 3.Охшау




Ошаулы -1.Ошый торган, яхшы 2.Охшаулы




Ошаусыз -Ошамый торган, начар, гадәткә хилаф




Ошбу -иск.Бу, шушы




Ою -I.1.Изрәү, йокымсырау; йоклау хәленә җитү 2.Тып-тын булу, бөтенләй хәрәкәтсез калу. күч.Йомылып яшәү, акыл эшчәнлеге күрсәтмәү тур. 3.Берәр нәрсәгә бирелеп, үз-үзеңне оныту; онытылу 4.Сиземлекне югалту, хәрәкәтсезләнү [куллар ою] 5.Намазда имамга, муллага иярү тур.. II.ОЮ -Әчеп яки башка төрле реакцияләр аркасында куеру, оешу; куерык, койка сыман хәлгә килү (сыеклык тур.)




Оя -1.Кош-кортның, җәнлекләрнең ышыкланып яшәү, йомырка салу һәм бала чыгару өчен ясалган, җайлаштырылган яки кеше тарафыннан эшләнгән урыны 2.күч.Яшәгән, торган җир: гаилә, йорт 3.күч.Явыз максатлар белән җыела, туплана торган яшерен урын, оешма. Дошман урнашкан, яшәгән урын 5.күч.Кем яки нәрсәләр бик күп тупланган, яшәгән, үскән урын [каен җиләк оясы]. Бер тирәдә тупланып, укмашып үскән үсемлекләр төркеме [Бер оя шомырт] 6.лингв.Бер тамырга яки бердәй мәгънәгә караган сүзләр төркеме [синонимик оялар] 7.Нәр.б. урнаштыру, салу, хәрәкәтләндерү өчен махсус эшләнгән уенты, тишек һ.б. [капка күчәре оясы] 8.Үсемлек орлыгын туфракка чәчү, үрентесен утырту өчен чокырландырып куелган урын [кыяр оясы] 10.күч.Нәр.б. чыганагы, киң таралган, хөкем сөргән җире




Оялау -(ОЯЛАТУ) -1.Оя ясап урнашу (шунда яшәү, бала чыгару) 2.күч.Эшләү, яшәү, тору өчен кайда да булса урнашу, төпләнү. Мәкерле максат белән кая да булса урнашу, туплану, елышу




Оялу -(ОЯЛТУ) -1.Нәр.б. эшләргә тартыну, кыймау, уңайсызлану 2.Оят тойгысы кичерү, оятлы булу




Оялчан -(ОЯЛЧАНЛАНУ) (ОЯЛЧАНЛЫК) -с.1.Үтә тыйнак, базымсыз, тартынучан 2.Оялу билгеләрен чагылдырган




Оят -1.Берәр начарлык, гаеп эш эшләүне аңлаудан туган көчле уңайсызлану, үкенү хисе. Хурлык, мәсхәрә. с.Хурлыклы, мәсхәрәле [оят эш эшләү] 2.Бик уңайсыз, читен [әйтергә оят]. ОЯТ ҖИР -Күрсәтергә ярамый торган әгъза; гаурәт




Оятлы -1.Ояты булган, ояла белә торган 2.Хурлыклы, түбән




Оятсыз -(ОЯТСЫЗЛАНУ) (ОЯТСЫЗЛЫК) -1.Начар, гаепле килешмәгән эшләрдән оялмый торган, үтә әдәпсез, тыйнаксыз 2.Оятсызлык билгеләре чагылган