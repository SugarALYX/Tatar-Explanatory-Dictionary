Раббе - Раббы -Алла, ходай, тәңре




Рабфак -1919-1930 елларда СССРда: эшче һәм крестьян яшьләрен югары мәктәпләргә керү өчен әзерли торган гомуми белем бирү факультеты




Раввин -Еврейләрнең дини оешмасында җитәкче, өлкән рухани




Рагу -Вак итеп туралган сөякле ит, балык яки яшелчәләрдән тәмләткечләр салып пешерелгән ашамлык




Рада -Украина республикасы парламенты




Раджа -Һиндстанда феодаль кенәзләр һәм җирле власть ияләренең титулы; шуңа ия булган кеше




Радиаль -(РАДИАЛЬЛЕК) -с.Радиус буенча урнаштырылган (юнәлдерелгән, таратылган, тезелгән); үзәктән таралган нур сыман




Радиатор -1.Моторны су яки һава ярдәмендә суыта торган прибор 2.Үзәктән ягып җылыту системасында: йортларны җылыту өчен эчендә кайнар су яки пар хәрәкәт иткән торбалардан торган җайланма




Радиацион -с.Радиациягә бәйләнешле




Радиация -1.Берәр җисемнең электромагнитик энергия таратуы; җисем тарафыннан таратылган электромагнитик энергия, нур энергиясе 2.Нәр.б. үзәктән читкә таба нур сыман таралуы




Радий -Радиоактив химик элемент, металл (Ra, ат.масс.226)




Радикал -I.1.Кискен чаралар үткәрүне яклаучы 2.Радикаллык тарафдары. II.РАДИКАЛ -1.Тамыр алу гамәленең һәм тамыр алу нәтиҗәсенең тамгасы 2.Химик реакция барышында молекуладагы атомнарның бер кушылмадан икенчегә күчә торган тотрыклы төркеме




Радикаллык -Теоретик һәм практик мәсьәләләрне хәл иткәндә кискен чаралар үткәрү һәм шуны яклау




Радикаль -(РАДИКАЛЬЛЕК) -с.1.Кискен, катгый; тамырыннан үзгәртелгән 2.Радикаллыкка(2) бәйләнешле




Радикулит -Арка мие нерв җепселләренең ялкынсынуы




Радио -1.Тирәлектә чыбыксыз тарала торган электромагнитик дулкыннар ярдәмендә ерак араларга сигналларны, тавышларны һ.б. махсус станцияләрдән тапшыру һәм кабул итү; шул алым белән элемтә тоту, хәбәрләшү 2.Радиоалгыч. РАДИО... -Кушма сүзләрдә: радиога бәйләнешле (мәс. Радиотехника, Радиоантенна)




Радиоактив -с.Радиоактивлыкка бәйләнешле, радиоактивлык үзлеге булган




Радиоактивлык -Электрон, протон, нейтрон һ.б. нигез кисәкләрнең нурланышы нәтиҗәсендә химик элементларда атом төшенең үзлегеннән таркалуы яки ясалма рәв. таркатылуы




Радиоалгыч -1.Югары ешлыклы электромагнитик тирбәнешләр энергиясен тоту, үзгәртү һәм файдалану өчен хезм. итә торган җайланма 2.Радиотапшыруларны тоту, кабул итү аппараты




Радиоаппаратура -Радио дулкыннарын тапшыру, кабул итү, үзгәртү өчен кулл.тор. аппаратлар, радио җиһазлары




Радиобиология -Радиоактив нурланышның организмга тәэсирен өйрәнә торган фән




Радиограмма - Радиотелеграмма -Радио аша тапшырылган хәбәр




Радиография -Радиоактив элементлар нурланышы тәэсире белән пленкага фоторәсемнәр төшерү методы




Радиодулкын -Сигналларны ерак араларга чыбыксыз тапшыруда кулл.тор. электромагнитик дулкын




Радиоҗиһаз -Радио өчен кирәкле җиһаз




Радиозонд -Зур булмаган һава шары белән атмосферага җибәрелеп, төрле биеклектәге һаваның басымын, температурасын, дымлылык дәрәҗәсен үлчи һәм шул турыда радио аша автоматик рәв. хәбәр итә торган метеорологик прибор




Радиокомачау -Радиоалгычта кирәкле радиосигналны тыңларга комачаулаучы яисә аны бозучы радиодулкыннар яки электр тогы




Радиокомментатор -Экономика, сәнгать, спорт тур. күзәтүләр, халыкара политик күзәтүләр һ.б.ш. тур. радиодан сөйләүче; радио аша чыгыш ясаучы, радиорепортаж алып баручы кеше




Радиола -Радиоалгыч белән таба уйнаткычтан торган аппарат




Радиолампа -Радиоаппаратка куела торган махсус лампочка




Радиолаштыру - Радиофикация -1.Радио һәм радиостанцияләр челтәрен киңәйтү 2.Радио үткәрү, радио кертү, радио белән җиһазлау




Радиология -Радиоактив элементларның һәм радиациянең тәэсирен, алардан файдалану юлларын өйрәнә торган фән




Радиолокатор - Радар -Радиолокация методы белән төрле объектларның урыннарын табу һәм билгеләү җайланмасы




Радиолокацион - с.Радиолокациягә бәйләнешле




Радиолокация[ләү] -Радиодулкыннар ярдәмендә төрле объектларны табу һәм аларның ераклыгын билгеләү методы




Радиомагнитофон -Радиоалгыч белән магнитофоннан торган аппарат




Радиомаяк -Кораблар һәм самолетлар үзләренең кайдалыгын билгели алсыннар өчен сигналлар җибәреп тора торган җирдәге радиостанция




Радионавигация -(РАДИОНАВИГАЦИОН) -Самолет һәм корабларны радиотехник чаралар ярдәмендә йөртү




Радионокта -Радиотрансляция тапшыруларын кабул итү җайланмасы




Радиопостановка -Радиостудиядә куела һәм радио аша тапшырыла торган пьеса яки әдәби инценировка




Радиорепортаж -Эшнең торышы, вакыйгалар, хәлләр тур. турыдан-туры урыннан радио аша тапшыру




Радиорубка -Радист эшли торган һәм радиоаппаратура урнаштырылган эш бүлмәсе (самолетта, корабта)




Радиорупор -Рупор рәвешендәге репродуктор




Радиосөюче -Радиотехника һәвәскәре




Радиостанция -Радиодулкыннар тарату һәм кабул итү өчен техник җиһазлар, аппаратлар җыелмасы. Радиодулкыннар тарату һәм кабул итү эше алып барыла торган пункт (станция)




Радиостудия -Радиотапшырулар алып барыла торган зал, бина




Радиотапшыру -1.Текст, музыка, хәбәрләрне һ.б.ш. радио аша ерак араларга тапшыру 2.Радио аша тапшырылган текстлар, музыка хәбәрләр һ.б.ш.




Радиотелеграф -1.Радио аша телеграмма сугу һәм алу аппаратлары җыелмасы 2.Шул эшне башкаручы оешма, станция




Радиотелеграфия -Радио аша телеграммалар тапшыру




Радиотелефон -1.Радио аша телефон элемтәсен тапшыра һәм кабул итә торган аппаратлар җыелмасы 2.Чыбыксыз телефон




Радиотерапия -Радиоактив матдәләр белән дәвалау




Радиотехник -I.с.Радиотехникага бәйләнешле. II.РАДИОТЕХНИК -и.Радиотехника белгече




Радиотехника -Югары ешлыклы электромагнитик тирбәнешләрне өйрәнә торган һәм аларны куллану юллары турындагы фән




Радиотрансляцион -с.Радиотрансляциягә бәйләнешле




Радиотрансляция -Элемтәнең чыбыклы линиясе ярдәмендә радиопрограммалар тапшыру




Радиоузел -Чыбыклар аша радиопрограммаларны трансляцияләү, радиоэлемтә тоту һәм радиотапшырулар алып бару өчен махсус пункт. Радиодулкыннар кабул итә һәм тарата торган оешма




Радиофизика -Физикада радиотехниканың физик нигезләрен, техниканың радиотехникага бәйләнешле тармакларын өйрәнә торган бер өлкә




Радиохимия -Радиоактив элементларның физик һәм химик үзлекләрен өйрәнә торган фән




Радиоэлектроника -Радиотехникадан һәм электроникадан үсеп киткән фән тармакларының гомуми исеме




Радиоэлемтә -Радио ярдәмендә башкарыла торган элемтә




Радист -Радио аша хәбәрләр тапшыручы һәм кабул итүче белгеч




Радиус -1.Әйләнәнең яки шар өслегенең теләсә кайсы ноктасын үзәк белән тоташтыра торган туры сызык; шуның озынлыгы 2.күч.Берәр нәрсәнең таралу өлкәсе, таралыш киңлеге, тәэсир яки хәрәкәт даирәсе




Радон -Радиоактив химик элемент, радий таркалганда барлыкка килә торган инерт газ (Rn, ат.масс.222)




Разведка -1.Берәр урыннан тикшереп, өйрәнеп, анда нәрсәләр барлыгын, нәрсәләр эшләнүен һ.б. ачыклау. Дошман тур. белешмә туплау максаты белән гаскәри часть, группа, подразделение, дозор һ.б. 3.Башка дәүләтләрнең экономик һәм политик хәле, хәрби көчләре һ.б. тур. белешмә җыю белән шөгыльләнә торган оешма




Разведчик -1.Разведкада(2) күзәтү эшен башкаручы хәрби хезмәткәр; разведкага җибәрелгән гаскәри 2.Разведка(3) агенты, эшчесе; Разведка органнарында эшләүче 3.Җир асты байлыкларын эзләүче белгеч




Размер -Үлчәм




Разнарядка -и. Эш эшләү, әйбер[ләр] бирү, йөк ташу нарядлары (йөкләмәләре). Шул нарядлар тур. документ, кәгазь




Разряд -1.Нин.б. профессиядә, белгечлектә, спортта һ.б. квалификация дәрәҗәсе 2.Санны язма рәвештә күрсәткәндә цифр биләгән урын




Разъезд -1.Тимер юлда: каршы килгән поездларны үткәреп җибәрү өчен икенче юл. Поезд туктый торган разъездлы пункт 2.Зур булмаган атлы разведка яки атлы сакчылар подразделениесе (төп көчләрдән алда җибәрелә)




Разый -(РАЗЫЙЛАУ) (РАЗЫЙЛЫК) - Риза -(РИЗАЛАНУ) (РИЗАЛАТУ) (РИЗАЛЫК) -I.1.Канәгать 2.Нәр.б. ризалык бирү, карышмау, каршы килмәү




Райком -(партиянең) район комитеты




Район -1.Географик, экономик һ.б.ш. билгеләр белән үзенә аерымланып торган төбәк [нефть районы] 2.Республика, өлкә, край, зур шәһәрләр составына кергән адм.-территориаль берәмлек. сөйл.Шундый берәмлекнең адм. үзәге; адм. үзәктәге җитәкче оешмалар 3.Нәрсәгә дә булса якын торган, берәр нәрсә тирәсендәге урын [вокзал районында]




Районара -1.Районнар арасында урнашкан, яшәп килә торган 2.Берничә район өчен уртак булган




Районлашу -(РАЙОНЛАШТЫРУ) -Адм.-территориаль, экономик һ.б. яклардан районнарга бүленү, районга әйләнү [районлашуга чаклы волость булган] 2.Билгеле бер районга, аның табигый шартларына яраклашу, җайлашу [бодай сортын районлаштыру]




Райүзәк -Район үзәге




Рак -1.Эчке яки тышкы органнарда була торган яман шеш 2.Үсемлек сабакларында һәм тамырларында тукымаларның тышкы яктан оры сыман зураеп үсеп китүе яки черүе белән бара торган йогышлы авыру




Ракета -1.Реактив двигательле очу аппараты. Газ агымы белән хәрәкәткә китерелә торган сугыш снаряды 2.Фейерверклар һәм хәрби эштә сигнал бирү яки яктырту өчен кулл.тор. янар патрон




Ракетка -Теннис уйнау өчен челтәрле калак, чәпәмә




Ракетница -Сигнал ракеталары җибәрү өчен җайланма. Ракета ату өчен пистолет




Ракетодром -Ракеталар җибәрү һәм сынау өчен махсус мәйдан




Раковина -Су краны астына юыну өчен куелган бүрәнкә сыман җайланма




Ракурс -1.Сүрәтләнә торган фигураны яки әйберне перспективада биргәндә, аның арткы пландагы өлешләренең кечерәйтелгән булуы 2.Яктылык сизүчән фотоматериал катлавының әйбер урнаштырылган яссылыкка параллель булмавы аркасында әйбернең сүрәтләнешендә барлыкка килгән, күрер күзгә гадәти булмаган перспектива




Ралли -и. Махсус спорт автомобильләрендә яисә мотоциклларында узышу




Рам -1.Эченә картина, көзге, портрет кебек әйберләр кую өчен борыслардан, планкалардан гадәттә дүрт почмаклап ясалган җайланма; Кыса. Умартада бал кәрәзе өчен дүрт почмаклап ясалган агач кыса 2.Машинаның, нин.б. корылмаларның яки җайланмаларның аерым частьләре куелган нигез өлеше




Рамазан -Мөселманнарда: ай календаренда тугызынчы ай; ураза ае




Рамка -1.Кечкенә рам. Нин.б. текстны, рәсемне, бизәкне әйләндереп алган график кыса 2.күч.Кем.б. тарафыннан билгеләнгән яки гомум кабул ителгән шартлы чикләүләр




Рампа -1.Сәхнәне яктырту өчен сәхнә алдына тезелгән лампаларны каплап торган барьер. Шундый барьер артына урнаштырылган һәм сәхнәнең алгы ягын түбәннән яктыртып торган аппаратура 2.Зур бинаның (мәс. завод бинасының) транспорт кереп-чыгып йөри, йөкләр бушатыла торган кырый өлеше




Ранг -1.Дәрәҗә, махсус исем; чин 2.Сугыш судносы категориясе разряды [беренче ранг крейсер]




Рангоут -Җилкәннәрне күтәрү, киерү, тотып тору һәм төшерү, шулай ук йөк күтәрү җайланмаларын урнаштыру һ.б. өчен хезм. итә торган судно корылмаларының (мачта, стеньга, рея һ.б.) җыелмасы




Ранет - Ренет -Кышкы сорт алма төре




Ранец -Аркага асып йөртә торган поход сумкасы яки китап букчасы




Ранжир -иск.1.Кешеләрнең буйларына карап сафка тезелүе 2.күч.Нәр.б. билгеле бер тәртипнең булуы, барлыгы [шигъри казанышлар ранжирында]




Рант -(РАНТЛАУ) -Аяк киеменең өске өлешен тышкы яктан олтан белән тоташтырып теккән тар күн кайма




Рантье -Кыйммәтле кәгазьләргә -акцияләргә, облигацияләргә салынган капиталдан килә торган керем исәбенә эшләмичә яшәүче кеше




Ранчо -и. Америкада җир биләмәсе, утар




Рапа -Тозлы күлләрдә тоз белән туендырылган су (дәвалау өчен кулл.)




Рапира -Фехтование уенында чәнчү өчен кулл.тор. озын һәм сыгылмалы дүрткырлы корал




Рапорт -Эшнең торышы, эш урынындагы хәл һ.б.ш. тур. телдән яки язма рәв. югары инстанциягә, эш башында торучыларга бирелгән рәсми доклад, белешмә. Алынган йөкләмәнең үтәлеше тур. доклад, хәбәр




Рапс -и. Әвернә чәчәклеләр семь. үлән үсемлек, терлек азыгы буларак һәм май алу өчен үстерелә




Рапсод -Борынгы Грециядә: халык җырларын җыючы, эпик поэмалар башкаручы илгизәр җырчы, нәфис сүз остасы




Рапсодия -1.Борынгы Грециядә: рапсод башкара торган эпик әсәрдән өзек 2.Халык җырлары, биюләре темасына язылган зур күләмле инструменталь яки вокаль-инструменталь музыкаль әсәр




Раритет -и. Бик сирәк очрый торган, коллекцион әйбер




Рас -1.Дөрес, чын, хак [рас хәбәр] 2.рәв.Дөрес, чынбарлыктагыча; урынлы [Рас әйттең син сүзеңне]. Дөрес, чын, хак: хаклы, урынлы. РАС КИЛҮ -1)Тап булу, туры килү, очрау, юлыгу 2.Дөрескә чыгу, тормышка ашу (әйткән сүз, план, төш һ.б.)




Раса -Килеп чыгышлары һәм бит, тән төзелешләре, күз формасы, тире һәм чәч төсе һ.б.ш. кайбер нәсел үзенчәлекләрендәге уртаклык белән берләшеп, тарихи формалашкан кешеләр төркеме




Расачы - Расист -Расачылык тарафдары




Расачылык - Расизм -Төрле расалар, аларның акыл сәләтләре тигез түгел, һәм культура ягыннан сәләтләре дә тигез түгел дигән фикерне алга сөреп, кешелек дөньясын "югары" һәм "түбән" расаларга бүлеп, бер раса икенчесе өстеннән хакимлек итәргә тиеш дип бара торган теория, реакцион политика




Раслама -Раслаучы (исбатлаучы, дәлилләүче, дөресләүче) факт; билгеләүче факт




Раслау -1.Исбатлау, дөресләү. Дөреслегенә ышаныч белдерү [аның сүзен раслап баш кактылар] 2.Рәсми рәв. хәл итү, карар кабул итү [көн тәртибен раслау]. Юридик рәв., закон тәртибендә рәсмиләштерү. Кабул ителгән карарны закон көченә кертү




Раслык -Рас булу, дөреслек, чынлык, хаклык




Расписание -Нин.б. эшнең үтәлү вакыты, урыны, үтәлеш эзлеклелеге тур. белешмә бирә торган график, таблица




Расписка -Берәр нәрсә алганлыкны раслап кул куелган рәсми язу, документ




Рассольник -Тозы кыяр салып пешерелгән итле аш яки балык ашы




Растр -Типографик ысул белән басылган сүрәт өстендәге челтәр, шуның үлчәме




Растрата -1.Дәүләт акчасын яки байлыгын законсыз рәвештә шәхси файдага тоту, туздыру 2.Шулай туздырылган дәүләт акчасы, байлыгы; өстенә чыккан сума




Раструб -Көпшә, торба, итек кунычы һ.б.ш. нәрсәләрнең киңәеп киткән өлеше




Расход -татарчасы ЧЫГЫМ




Расходлану -татарчасы ЧЫГЫМЛАНУ




Расчет -тат. Исәп, Исәпләшү, исәп-хисапны өзү




Ратин -Тышкы өс киеме өчен уң ягы төксез йон тукыма




Ратификация -(РАТИФИКАЦИЯЛӘҮ) -Халыкара килешүне югары дәүләт власте тарафыннан раслау




Ратуша -1.тар. XVIII гас. һәм XIX гас. башында Россия шәһәр үзидарәсе органы; шул урнашкан бина 2.Кайбер Европа илләрендә шәһәр үзидарәсе урнашкан бина




Рауза -иск.1.Гөл бакчасы 2.миф.Җәннәт бакчасы 3.Бүлек, бүлекчә (китапта)




Раунд -Бокс ярышында бер алышу дәвамы (гадәттә өч минут)




Раушан -с.иск.Якты; ачык; саф, чиста, пакь. Балкып торган




Рафинад -1.Чистартылган (сафландырылган) матдә 2.Чистартылган шакмаклы шикәр




Рафинадлау -Чистарту, сафландыру




Рахит -УА -Бала организмында D витамины җитмәү һәм матдәләр алмашы бозылу сәбәпле сөякләрнең йомшак, зәгыйфь, тигезсез үсүеннән торган авыру




Рахитик -с.Рахит авырулы




Раһиб -иск.Монах




Рацион -и.Билгеле бер срокка исәпләнгән азык порциясе һәм составы; билгеле бер вакытка җитәрлек паек [көнлек рацион]. Терлекләр өчен көнлек азык нормасы һәм составы




Рационализатор -Җитештерүдә рационализация кертүче алдынгы эшче (инженер һ.б.)




Рационализаторлык -Рационализатор(лар) эшчәнлеге, рационализация кертү эше




Рационализация -Эшне аеруча файдалы, нәтиҗәле һәм максатлы итеп оештыру; эшне, эшчәнлекне яхшырту, тизләтү, камилләштерү




Рационализм -филос.1.Кеше акылы чиктән тыш көчле, чынбарлыкны тулысына танып белеп була дигән фәлсәфи караш 2.Фикерләүнең тормыш тәҗрибәсенә бәйләнешен инкарь итеп, дөньяны танып белүнең бердәнбер чыганагы акыл дип санаучы философик юнәлеш 3.күч.Тормышта акыл белән, уйлап эш итү




Рационалист -1.Рационализм тарафдары 2.Тормышта акыл белән, уйлап эш итүче




Рационалистик -с.1.Рационализмга бәйләнешле 2.Акылга нигезләнгән, бары акыл таләпләренә таянган




Рациональ -1.Рационализмга бәйләнешле 2.Акылга ятышлы; максатлы, нәтиҗәле, файдалы, урынлы 3.Бөтен сан белән яки бөтеннең өлеше белән үлчәп була торган сан; киресе: иррациональ. Тамыр алу билгесе, радикалы булмаган (алгебраик аңлатма)




Рация -Күчмә радиостанция




Рашкы -1.Бозга охшаш бик вак ярма сыман кар 2.Җәй көне яуган эре боз




Рашпиль -Эре сырлы игәү




Раштуа - Рождество -Христианнарның декабрь азагында үткәрә торган дини бәйрәме




Рәвеш -I.1.Тышкы күренеш, кыяфәт, форма 2.Нин.б. эшнең башкарылу формасы, характеры 3."Рәвештә" формасында кайбер сыйфатлар белән килеп, тезмә рәвеш ясый [аңлы рәвештә] 4.РӘВЕШЕНДӘ, РӘВЕШТӘ, РӘВЕШЛЕ -Кебек, шикелле, сыман. II.РӘВЕШ -лингв.Эш-хәлнең билгесен яки билгенең билгесен белдерә, морфологик яктан төрләнми торган сүз төркеме. РӘВЕШКӘ КИТЕРҮ - Яхшы күренешкә кертү




Рәвешләшү -Рәвеш(II) ролендә килү




Рәвешсез -Килешсез, ямьсез




Рәвешчә -1."Шул", "бу", "ошбу" алмашлыклары белән килеп, тезмә рәвеш ясый [шул рәвешчә] 2.Шикелле, кебек




Рәд -РӘД ИТҮ (КЫЛУ) -иск.Кабул итмәү, кире кайтару (кагу)




Рәдде -иск.Кире кагу кисәкчәсе: түгел (гарәпчәдән)




Рәеш -Рәешкә кия торган -Яхшыга, чистага, мәс. кунакка, театрга һ.б. җиргә барганда, кеше арасына чыкканда кия торган [аның бер рәеш күлмәк-чалбары да юк иде] [рәешкә генә киярлек]




Рәешсез -с.Кием тур.: Көн дә кия торган, көндәлек, килбәтсез




Рәҗәп -Ай календаренда җиденче ай




Рәис -(РӘИСЛЕК) -1.Кайбер оешма, җәмгыять яки аларның бүлекләренең җитәкчесе; председатель 2.Җыелышны, утырышны алып баручы; председатель. РӘИСЛЕК ИТҮ -

Рәис вазифасын башкару, рәис булу




Рәйхан -Зәңгәр чәчәкле, хуш исле гөл; рус.Базилик




Рәкәгать - Рөкүгъ -Намазның аягүрә тору, иелү һәм башны җиргә куюны эченә алган бер өлеше




Рәмел -иск.1.Ташлар, ногытлар һ.б. ярдәмендә күрәзәләү, "ерактан күрү" ысулы 2.әд.Шигырь үлчәменең бер төре




Рәнҗетү -Кемгә дә булса хаксызлык күрсәтү, кыерсыту, кысу, урынсызга кимсетү, җәберләү




Рәнҗеш -1.Урынсызга кимсетү, кыерсыту, җәберләү 2.Үзенә карата булган хаксызлыктан, урынсызга кимсетелүдән, кыерсытылудан туган ачыну, әрнү тойгысы




Рәнҗү -1.Хәтер калу, үпкәләү, нәр.б. авыр кабул итү 2.Ризасызлык белдерү, килешмәү, күңеле каршы булу




Рәсем -1.Берәр әйбер, зат һәм күренешнең карандаш, каләм, күмер, буяулар һ.б. белән ясалган сүрәтләнеше, күчермәсе 2.Кем.б. сүрәте: фотокарточка




Рәсемче - Рәссам -Сынлы сәнгать өлкәсендә иҗат итүче кеше (рәсем ясаучы, скульптор, график)




Рәсми -с.1.Хөкүмәт, администрация, урындагы кеше тарафыннан билгеләнгән, расланган, чыгарылган. Хөкүмәт тарафыннан куелган, билгеләнгән. Хөкүмәт документларына, эш кәгазьләренә хас 2.Кабул ителгән форма буенча үткәрелә торган, барлык формаль яклары сакланган [рәсми утырыш]. күч.Үтә җитди, салкын [рәсми елмаю] 3.Легаль; хөкүмәт, администрация, закон тарафыннан рөхсәт ителгән




Рәсмиләштерү -(РӘСМИЛӘШҮ) -1.Законлаштыру, рәсми төс (көч) , форма бирү. күч.Ныгыту, беркетеп кую 2.Җитди төс (кыяфәт, тон) бирү 3.Легальләштерү




Рәсмилек -1.Рәсми булу сыйфаты 2.Эшнең, мәсьәләнең рәсми ягы




Рәсмият -иск.кит.Рәсмилек




Рәсүл -дини.Пәйгамбәр, алланың җирдәге илчесе




Рәт -I.1.Берсе янына берсе урнашкан, бер-бер артлы яки бер сафка тезелгән кешеләр, әйберләр җыелмасы. Саф, шеренга. Театр, кино һ.б.ш. урыннарда бер буйга тезеп куелган урындыклар. Бер төрле товарлар сату өчен базарда бер буйга урнашкан ларек яки прилавкалар 3.Берәр нәрсәнең тәртибе, җае, нечкәлекләре 4.күч.Юнь, мәгънә, уңай як, файда [монда безгә рәт булмастыр] 5.Мөмкинлек; барлык, байлык [әллә ни рәтем юк] 6.Чират, нәүбәт [үләттән калсаң да рәттән калма] 7.Кемнәр исәбендә, арасында саналу тур. [сараннар рәтенә керми] 8.Уңаенда [сүз рәтендә бер сүз әйтәм]. РӘТ БЕЛҮ, РӘТЕН БЕЛҮ -Нәр.б. җаен, тәртибен белү. РӘТ ХАСТАСЫ -Эпидемия. II.РӘТ-Саннар янында: мәртәбә, кат, тапкыр [алты рәт кертми җибәрде]. РӘТЕ-ЧИРАТЫ -Берәр нәрсәнең рәте, тәртибе, җае




Рәтләнү -1.Тәртипкә килү, җайга салыну. Төзәтенү, тышкы күренешне тәртипкә китерү 2.Җайлану, көйләнү, барып чыгу (эш, мөнәсәбәтләр тур.) 3.Чирдән терелү




Рәтләү -1.Тәртипкә китерү, җайлау, көйгә салу 2.Төзәтү, нин.б. эшкә яраклы хәлгә китерү




Рәтле -(РӘТСЕЗ) (РӘТСЕЗЛЕК) (РӘТСЕЗЛӘНҮ) - Рәтле-башлы -Юньле, әйбәт, төпле акыллы, нормаль, яхшы итеп эшләнгән




Рәттән -1.Янәшә, бер сафта торып 2.Бер-бер артлы. Тоташтан, тукталышсыз 3.Бер уңайдан, бергә 4.Сайлап тормыйча, берсен дә калдырмыйча




Рәт-юнь -Кем яки нәр.б. юне, рәте




Рәхәт -(РӘХӘТЛЕК) (РӘХӘТЛӘНДЕРҮ) (РӘХӘТЛӘНҮ) -1.Күңелле, җанга ягымлы, ләззәтле кичерешләр, сиземләүләр нәтиҗәсендә туган шатлык, канәгатьләнү хисе, ләззәт, җан тынычлыгы. РӘХӘТ КҮРҮ -Яхшы яшәү. РӘХӘТЕН КҮРҮ -Нәр.б. игелеген, файдасын тату. РӘХӘТ ТАБУ -Берәр нәрсәдән канәгатьлек кичерү. РӘХӘТ ЧИГҮ (СӨРҮ) -Ләззәтләнү




Рәхим -(РӘХИМЛЕ) (РӘХИМЛЕЛЕК) (РӘХИМСЕЗ) (РӘХИМСЕЗЛЕК) (РӘХИМЧЕЛ) -Мәрхәмәт, кызганучанлык, аяу хисе, шәфкать. РӘХИМ ИТЕГЕЗ! -1.Тәкәллеф белән берәр нәрсә эшләргә чакыруны, тәкъдим итүне аңлата. Килүче кунакларны каршы алу сүзе; Хуш киләсез 2.Сорауга ризалык, рөхсәт белдереп җавап бирүне аңлата. РӘХИМ ИТҮ -Килү, бару (мәс. кунакка)




Рәхим-шәфкать -Рәхим һәм шәфкать, хәлгә керү, кызгану хисе




Рәхмәт -1.Аяу, кичерү, мәрхәмәт [бәлки рәхмәт яңгырыдыр] 2.Яхшылыкка җавап итеп әйтелә торган сүз 3.Нин.б. тәкъдимне тәкәллефле кире кагуны белдерә. РӘХМӘТ УКУ -Ихлас күңелдән кат-кат рәхмәт әйтү




Рәхмәтле -1.Рәхмәт хисе белдергән 2.Рәхимле




Рәшә -(РӘШӘЛӘНҮ) -1.Җылы һәм дымлы көндә җирдән күтәрелгән җылы, төтенсыман пар, томан 2.Җир өстендә җылынган һаваның өскә күтәрелүе нәтиҗәсендә әйберләрнең җиңелчә селкенеп күренүе [рәшә уйнау] 3.Чагым, Мираж




Рәшәткә -1.Тар такталардан тезеп яки металл чыбыкларны аркылы-торкылы беркетеп эшләнгән корылма. Такта яки металл чыбыклар белән берәр нәрсәне, урынны әйләндереп алган койма, киртә 2.Каты ягулык янганда көле аска төшсен өчен куелган челтәр. РӘШӘТКӘ АРТЫНА УТЫРУ -Төрмәгә утыру




Ре -Музыка гаммасында икенче тавыш. Шуны белдерә торган нота




Реабилитация[ләү] -1.Ялгыш яки явыз ният белән яла ягылган, гаепләнгән кешенең намуслы исемен (абруен) кире кайтару, аклау 2.Азаккача терелтеп булмаган, хроник авыруны тормыш шартларына, хезмәткә яраклаштыру 3.Озайлы авырудан терелгән кешене нормаль тормыш ритмына кире кайтару




Реагент -и. Химик реакциядә катнаша торган матдә




Реактив -I.и.Химик анализлар өчен билгеләнгән матдә. II.РЕАКТИВ -с.1.физиол.Тышкы тәэсиргә җавап бирергә сәләтле 2.Атылып чыккан газ көче белән барлыкка килгән [реактив хәрәкәт]. Шундый көч ярдәмендә хәрәкәт итә торган [реактив самолет]




Реактивлык -Реакция ясауга сәләтле булу, реактив булу 2.Тышкы тәэсирләргә җавап бирергә сәләтле булу




Реактор -1.Билгеле басым һәм температурада химик реакция ясау өчен аппарат 2.Атом төшләре бүленешенең идарә ителә торган чылбыр реакциясе башкарыла торган җайланма 3.Кыска ялганыш вакытында алмаш ток чылбырындагы токны чикләү һәм җитәрлек көчәнеш булдыру өчен электр аппараты




Реакцион - Реакциячел -Реакция(II) интересларын күзәтә, шуларга хезмәт итә торган; яңалыкка, алдынгылыкка каршы булган, бетүгә йөз тотканны яклый торган




Реакционер -Политик реакцияне яклаучы кеше; кадимче




Реакция -I.1.Нин.б. йогынтыга җавап буларак барлыкка килгән эш-хәрәкәт, каршы җавап. Организмның тышкы тәэсирләргә, ярсыткычка каршы җавабы 2.Ике яки берничә матдәнең үзара тәэсир итешүе. II.РЕАКЦИЯ -Һәртөрле иҗтимагый алгарышка, үсешкә, яңарышка каршы көрәш алып бару политикасы




Реализацияләү -Милекне яки кыйммәтле кәгазьләрне акчага әйләндерү, сату




Реализм -1.Тормышчанлык, реальлек, тормышка аек карау; тормыш шартларын исәпкә алып эш итү 2.Тормышны, чынбарлыкны типик образлар аша тулы һәм дөрес чагылдыра торган сәнгать методы; сәнгатьтә, әдәбияттә шул методка нигезләнгән юнәлеш, агым 3.филос.XIX гас. философиясендә идеализмга капма-каршы юнәлешләрне билгеләү өчен кулланылган (һәм хәзер кулл.тор.) термин. 4.филос.Урта гас. философиясендә: гомуми төшенчәләр әйберләргә кадәр булалар һәм алардан бәйсез рәвештә реаль яшиләр дип санаган дини-идеалистик юнәлеш




Реалист -1.Реаль тормыш шартларын (практик мөмкинлекләрне) исәпкә алып эш итүче кеше 2.Сәнгатьтә һәм әдәбияттә реализм тарафдары, реализм методы белән иҗат итүче 3.филос.Реализм тарафдары 4.Патша Россиясендә реальный училище укучысы




Реалистик -1.Реаль чынбарлыкны исәпкә алып эш итә торган 2.Реализм принципларына нигезләнгән




Реаль -(РЕАЛЬЛЕК) (РЕАЛЬЛӘШҮ) -с.1. Чын, чынбарлыкта (тормышта) булган, уйлап чыгарылмаган 2.Тормышның асылын, төп шартларын аңлап эш итә торган; тормышчан [реаль политика] 3.Гамәлгә ашарлык




Реаниматор -Реанимация врачы




Реанимация -Агония яисә клиник үлем хәлендәге организмны терелтү




Ребус -1.Рәсемнәр, хәрефләр, билгеләр комбинациясеннән торган табышмак сүз, фраза, әйтем һ.б.ш. 2.күч.Чуалчык, аңлаешсыз мәсьәлә




Ревальвация -и. Акча берәмлегенең валюта курсы күтәрелү




Реванш -Сугышта яки уенда җиңелгән якның үч кайтару теләген белән уенны яки сугышны яңадан булдырырга омтылышы; җиңелгән якның җиңүчедән өстен чыгу өчен алып барган көрәше




Реваншизм -Берәр дәүләтнең сугышта җиңелгәннән соң реванш алырга омтылуы; реванш алу йөзеннән яңа сугыш әзерләү политикасы




Реваншист -Реванш алучы яки шуңа омтылучы, реваншизм тарафдары




Реваншистик -с.Реваншизм яклы булган




Ревень -Яшь сабаклары ашамлык (кесәл, компот һ.б.) әзерләү өчен файд. торган, яфраклары әрекмән яфрагына охшаган, калын тамырлы күпьеллык үлән




Реверанс -Хатын-кызларның ихтирам йөзеннән җиңелчә генә чүгеп сәләмләве




Реверберация -Тавыш туктагач та, тавыш дулкыннарының ябык бина стеналарына бәрелеп кире кайтарылуы аркасында тавыш яңгыравы




Реверс -1.Медальнең яки металл акчаның кире ягы; иләк як 2.экон.Нәр.б. гарантияләүне үз өстеңә алу 3.Машинаның хәрәкәт итү юнәлешен кире якка үзгәртергә мөмкинлек бирә торган механизм




Реверсер - Реверсор -Двигатель валларының әйләнү юнәлешен үзгәртү җайланмасы




Реверсив -с.Әйләнү яки хәрәкәт юнәлешен үзгәртеп була торган




Реверсия -1.Борынгы бабаларда булып та якын бабаларда очрамаган билгеләрнең организмда яңадан килеп чыгуы; атавизм 2.Милекне элекке иясенә кайтару




Реверслау -Машинаның хәрәкәт юнәлешен кирегә таба үзгәртү




Ревиз -XVIII гас. - XIX гас. беренче яртысында Россиядә җан башына салым салу өчен халык санын исәпкә алу




Ревизия -(РЕВИЗИЯЛӘҮ) -1.Эш итүнең дөреслеген, законлылыгын билгеләү максаты белән нин.б. оешманың, урындагы кешенең эшен тикшерү. Үзеңә кирәк нәрсәне тикшереп карап чыгу 2.Берәр тәгълимәтнең яки теориянең нигезен боза торган үзгәрешләр кертү максаты белән аның төп положениеләрен яңадан карау 3.тар. Ревизор -1.Ревизия(1) ясаучы дәүләт хезмәткәре 2.Тимер юл контролеры




Ревизионизм -1.Марксизмның төрле тармакларының бер-берсенә "марксизм нигезләрен үзгәртү политикасы" дип гаепләп тага торган ярлыгы 2.Берәр теорияне, өйрәтмәне ревизияләүгә (яңадан тикшерүгә) юнәлтелгән агым




Ревизионист -Ревизионизм тарафдары




Ревком -Хәрби революцион комитет; 1917 елда төзелгән сугышчан орган




Ревматизм -Йөрәк-кан тамырлары системасының, буыннар һәм мускулларның көчле сызлавы белән бәйле авыру; коры сызлау




Ревматик -Ревматизм авырулы кеше




Ревматолог -Ревматология белгече




Ревматология -Медицинаның ревматизмны өйрәнү һәм дәвалау бүлеге




Ревмокардит -Йөрәк ревматизмы; Ревматизм аркасында йөрәкнең ялкынсынуы




Револьвер -Әйләнмә барабан сыман магазины булган, ата торган күп зарядлы кечкенә корал; алтатар. РЕВОЛЬВЕР СТАНОК -Берничә инструмент куелышлы борылма җайланмасы булган кыру станогы




Револьверчы -Револьвер станокта эшләүче токарь




Революцион -с.Революциягә бәйләнешле. Нин.б. өлкәдә кискен үзгәрешләр кертә торган, нәр.б. тамырыннан үзгәртеп кора торган




Революционер -Революция хәрәкәтендә катнашучы; революция эшлеклесе 2.Фәннең, техниканың, сәнгатьнең һ.б.ш. берәр өлкәсендә тамырдан үзгәреш кертүче




Революция -1.Җәмгыять строен көч куллану юлы белән бәреп төшереп, аның урынына башка строй урнаштыру, җәмгыять тормышын тамырыннан үзгәртеп кору эше 2.Фәннең, техниканың, сәнгатьнең һ.б.ш. берәр өлкәсендә төпле үзгәреш, кискен алмашыну [бу бит бораулау эшендә революция!]




Революциячел -с.Революция яклы булган




Ревтрибунал -Контрреволюцион элементларга һәм саботажчыларга каршы көрәш алып бару өчен 1917 елда Совет хөкүмәте тарафыннан төзелгән һәм 1922 елгы суд реформасына кадәр яшәгән суд оешмаларының исеме




Ревю -Гадәттә актуаль темага караган аерым күренешләрдән, номерлардан төзелгән театр яки эстрада постановкасы




Регалия -1.Патшалык символы булган әйбер (таҗ, скипетр һ.б.ш.) 2.Орден, медаль һ.б.ш.




Регата -Ишкәкле, җилкәнле яки моторлы көймәләрдә зур ярыш




Регби -Футбол уенының бер төре




Регенерат -Файдаланылганнан соң яңадан эшкә яраклы хәлгә китерелгән материал




Регенератив -с.Регенерациягә бәйләнешле [р. процесс]




Регенератор -Мичкә керә торган һаваны җылыту өчен регенерация миченең камера сыман итеп эшләнгән өлеше




Регенерация[ләү] -1.Файдаланылган материалларны билгеле операцияләр ярдәмендә яңадан эшкә яраклы итү, элекке хәленә кайтару 2.Тән, әгъза, тукыма, күзәнәкләрнең юкка чыккан яки зарарланган өлешләрен организмның яңадан торгызуы




Регент -Монарх урынында вакытлыча хөкүмәт башында торучы; вакытлыча патшалык итүче; идарәче




Регион -Географик, экономик һ.б.ш. билгеләр белән үзенә аерымланып торган төбәк; район(1)




Региональ -Нин.б. аерым бер өлкәгә, илгә яки бер урындагы берничә өлкәгә, илгә бәйләнешле; җирле




Регистр -1.Белешмә исемлек; теркәү кенәгәсе 2.Җырчы тавышының яки музыка коралы тавышы диапазонының урыны 3.Клавишлы тынлы һәм телле музыка коралларында (орган, фисгармония, аккордеон һ.б.) бердәй тембрдагы трубалар яки телләр группасы 4.Машина һәм приборларда регулятор 5.Төзелү торган һәм файдалануда булган елга һәм диңгез судноларының сыйфатын, техник куркынычсызлыгын тикшерүче дәүләт органы




Регистратор -1.Регистрация алып баручы 2.Кәгазьләрне теркәп саулау өчен катыргы папка




Регистратура -Оешмада регистрация алып бару бүлеге




Регистрация -(Кенәгәгә) язып теркәп кую; исемлеккә кертү; реестрга кертү; Законлаштыру, рәсмиләштерү максаты белән нәр.б. билгеле бер тәртиптә язып билгеләп кую (бару); Теркәү, рәсмиләштерү




Регламент -Утырышлар, җыелышлар алып бару тәртибе




Регламентлаштыру -Нәр.б. төгәл, дөрес билгеләү, тиешле тәртип кертү. Билгеле бер кагыйдәләргә буйсындыру




Реглан -с.Иңбаш белән җиң бертоташ итеп киселгән. и.Шулай тегелгән өс киеме




Регресс -Үсештә артка китеш, чигенеш; бетүгә таба йөз тоту; киресе: прогресс, алгарыш




Регрессив -с.Үсештә артка илтә торган; бетүгә йөз тоткан




Регуляр -с.Даими һәм эзлекле рәвештә, әледән-әле булып тора торган; кабатлана торган




Регулятив -с.Планлылык, тәртип кертә торган; юнәлеш бирә торган [р. идея]




Регулятор -Механизмның эшен, хәрәкәтен автоматик җайлый (көйли) торган прибор




Ред- -Кайбер кушма сүзләрдә "редакция" дигән мәгънәне белдерә торган беренче кисәк (мәс. редколлегия, редсовет)




Редактор -(РЕДАКТОРЛЫК) -1.Нин.б. текстны редакцияләүче 2.(Китап, газета, журналларны һ.б.) бастырып чыгару эшенә җитәкчелек итүче, аның эчтәлеген билгеләүче һәм раслаучы




Редакцион -с.Редакцияләүгә, редаккциягә бәйләнешле




Редакция -1.Текстны эшкәртү, төзәтү эше; редакцияләү 2.(Китап, газета, журналларны һ.б.) редакцияләү эшенә җитәкчелек итү [профессор редакциясендә чыккан китап] 3.Берәр фикернең, положениенең тәгъбир ителеше, формулировкасы [бәлки икенче редакциядә язаргадыр] 4.Әдәби, музыкаль һ.б.ш. әсәрләрнең беренче башлап язылган яисә аның соңыннан үзгәртүләр, яңадан эшкәртүләр нәтиҗәсендә барлыкка килгән варианты [пьесаның беренче редакциясе] 5.Нәшриятта: кулъязмаларны бастырып чыгаруга әзерләү эшен башкара торган бүлек. Кулъязма текстны эшкәртү һәм бастырып чыгаруга әзерләү өстендә эшләүчеләр төркеме: редакторлар коллективы 6.Редакция(5) урнашкан бина (бүлмә)




Редакцияләү -1.Нин.б. текстны укып төзәтү (дөресләү); аны басу өчен әзерләү 2.Китап, газета, журналларны һ.б. басарга әзерләү, төзәтү һәм бастырып чыгару эшенә җитәкчелек итү




Редис - Редиска -Әвернә чәчәклеләр семь. тиз өлгерешле берьеллык яшелчә. Шуның зур булмаган бүлбесе




Редуктор -1.Бер валның әйләнешен икенче валга күчергәндә әйләнү тизлеген үзгәртә торган тешле механизм 2.Торба үткәргеч буенча ага торган сыеклык яки газның басымын төшерү яисә басымның даимилеген саклау өчен хезм. итә торган прибор




Редукция -1.Катлаулы күренешнең гади күренешкә күчүе яки күчерелүе 2.Функцияләрен югалту сәбәпле, организмдагы берәр орган төзелешенең гадиләшүе; органның күләме кечерәю яки бөтенләй бетү 3.лингв.Авазлар кыскару




Редукцияләү -Редукция барлыкка китерү




Редупликация -1.лингв.Тамыр сүзне кабатлау юлы белән яңа сүз яки форма ясау (мәс. чак-чак, көлә-көлә) 2.Тере күзәнәк бүленер алдыннан нәсел билгеләрен үзендә саклаучы ДНК молекуласының нәкъ үзе кебек яңа ДНК барлыкка китерүе




Редут -Кырда тирә-ягы вал һәм канау белән әйләндереп алынган ныгытма




Реестр -Милекне, әйберләрне хисапка алу максаты белән төзелгән язма исемлек. Эш кәгазьләрен, документларны һ.б. теркәү, язып бару өчен кенәгә




Режим -1.Дәүләт төзелеше; дәүләт белән идарә итү формасы [тоталитар режим] 2.Эштә, мәктәптә, көндәлек тормышта һ.б.ш. төгәл билгеләнгән тәртип 3.Нин.б. максат өчен үтәлүе кирәк булган кагыйдәләр, чаралар системасы [сугыш режимы]




Режиссер -Спектакль һәм кинофильмнар куюга җитәкчелек итүче; драма әсәрен сәхнәгә куярга әзерләүче. Гомумән нин.б. эштә юнәлеш бирүче, аның җитәкчесе, оештыручысы




Режиссура -Режиссерлык 2.Спектакльне, фильмны куюга җитәкчелек 3.Шул эшкә җитәкчелек итүчеләр




Резеда -Башак сыман вак чәчәк ата торган исле үлән (ак чәчәкле, хуш исле бер төре бакчада үстерелә)




Резекция -Организмның имгәнгән яки авырып зарарланган өлешен операция ясап кисеп алу




Резерв -1.Кирәк вакытта тоту (файдалану) өчен сакланыла торган нәрсә; запас, хәзинә 2.Яңа көчләр, чаралар чыганагы 3.Сугыш хәрәкәтләре вакытында кирәкле очракта сугышка кертү өчен командир карамагында калдырыла торган хәрби көчләр 4.Гаскәри хезмәтне үткән һәм кирәк булганда армиягә яңадан чакырыла торган хәрби исемлектә торучылар




Резервация -Төньяк Америкада, Австралиядә: илдәге төп җирле халык күчереп утыртылган урын [АКШта индеецлар резервациясе]




Резервист -Кайбер дәүләтләр армиясендә: резервтагы (запастагы) хәрби хезмәткәр




Резервуар -Сыеклыклар, газлар саклау өчен чан, бак




Резидент -1.Империалистик дәүләтнең протектораттагы вәкиле (асылда идарә итүчесе) 2.Дәрәҗәсе ягыннан илчедән бер ранг түбән булган дипломатия вәкиле; министр-резидент 3.Берәр илнең даими рәв. чит илдә яшәүче гражданы 4.Чит дәүләтнең бер районында яшерен эшли торган разведка вәкиле




Резиденция -Хөкүмәт башлыгы, шулай ук зур адм. урында эшләүчеләр урнашкан җир




Резин -1.с.Резинадан ясалган 2.и.Резина




Резина -Каучуктан вулканизация юлы белән эшләнгән сузылмалы материал




Резинка -1.Резинадан ясалган юка, тар тасма яки шнур 2.сөйл.Резин галош 3.Тартканда сузылучан резина, мамык яки ефәк җепләр белән аралашкан резин җепләрдән торган тасма (бау)




Резолюция -1.Утырышта, җыелышта һ.б.ш. берәр мәсьәләне тикшерү нигезендә кабул ителгән карар 2.Эш башында торучының, җитәкченең рәсми кәгазьләре, гаризаларга язып кул куйган боерыгы, күрсәтмәсе




Резонанс -1.Нин.б. тирбәнүләр системасында тышкы көч тәэсире аркасында тирбәнүләр (тавыш, электр, механик тирбәнүләр) көчәю күренеше 2.Бина стеналарының тавышны яңгыратучанлыгы; яңгыраш 3.күч.кит.Яңгыраш [фикерләре бөтен дөньяга резонанс ясый]




Резонатор -Билгеле бер ешлыктагы тавыш чыгара торган яисә тавышны көчәйтә торган җайланма




Резус -1.Макака маймылларының бер төре 2 Резус-фактор -Канның теге яки бу кешегә күчерергә яраклы яки яраксыз булуына сәбәпче булган матдә




Резюме -Сөйләнгәннең, язылганның, укылганның төп тезисларын чагылдырган кыскача йомгак (нәтиҗә, сөземтә)




Рей - Рея -Мачтада, җилкәнле судноларда туры җилкәннәрне беркетү, киерү өчен, двигатель белән йөртелгән судноларда антенналар кую, сигналлар күтәрү өчен шудырмалы (күчмә) аркылы борыс




Рейд -I.Портта яки портка якын җирдә судноларның якорьда тору урыны. II.РЕЙД -1.Дошман тылында һөҗүмнәр алып бару максаты белән аның эчке территориясенә гаскәри көчләрнең үтеп керүе 2.Җәмәгатьчелек яки матбугат оешмалары тапшыруы буенча активистлар группасы тарафыннан көтмәгәндә ревизия ясау, тикшерү эше




Рейка -1.Юка, тар агач такта, планка яки борыс 2.Үлчәү өчен бүлемнәре булган агач борыс, тар такта. Геодезия эшләрендә ике ноктаның чагыштырмача биеклеген билгели торган бүлемле үлчәү таягы




Рейс -1.Кораб, самолет, автобусның һ.б.ш. билгеләнгән маршрут буенча башлангыч пункттан соңгы пунктка кадәр үткән юлы 2.с Билгеле бер маршрут белән йөри торган [рейс автобусы] 3.РЕЙС ЯСАУ, ЮЛАУ -Маршрут буенча бер барып кайту




Рейсфедер -1.Тушь яки сыегайтылган буяулар белән сызыклар сызу өчен каләм 2.Кыска карандаш кую өчен кыстыргычлы металл көпшә




Рейсшина -Параллель сызыклар сыза торган, бер башында аркылы планкасы булган озын сызым линейкасы




Рейтар -XVI-XVII гас. Көнб. Европада, XVII гас. Россиядә кавалерия солдаты




Рейтинг -и. Кемнең-нәрсәнең популярлык күрсәткече, дәрәҗәсе [президентның рейтингы күтәрелә]




Рейтуз -1.Атка атланып йөргәндә кию өчен аякларга сыланып тора торган тар чалбар 2.Хатын-кызлар яки балалар кия торган бәйләм ыштан




Рейхсвер -Беренче дөнья сугышыннан соң 1935 елга кадәр Германия армиясенең исеме




Рейхсканцлер -1945 елга кадәр Германиядә хөкүмәт башлыгы, дәүләт канцлеры




Рейхстаг -1945 елга кадәр Германия парламенты. Шул урнашкан бина




Реквием -и1.Католикларда үлгән кешене искә алып гыйбадәт кылу 2.Траурлы музыка әсәре




Реквизит -1.Сәхнә күренешләрен яки сәхнәне җиһазлаганда кулланыла торган (чын яки бутафорик) әйберләр 2.Документ юридик көчкә ия булсын өчен аңарда мәҗбүри язылырга тиешле күрсәтмәләр (документның рәсмиләштерелгән урыны, вакыты, имза)




Реквизитор -Реквизит(1) өчен җаваплы кеше




Реквизиция[ләү] -Аерым кешеләр һәм җәмәгать оешмалары милкенең дәүләт власте, сугыш вакытында - хәрби властьлар тарафынан мәҗбүри рәв. алынуы яки вакытлыча алып торылуы




Реклама -1.Кулланучыларның, сатып алучыларның, тамашачыларның игътибарын җәлеп итү максаты белән үткәрелгән чара. Кем яки нәр.б. тур. популярлык, дан тудыру максаты белән белешмә тарату 2.Кем.б. игътибарын юнәлтү өчен берәр кеше яки берәр нәрсә тур. хәбәр, белешмә бирә, игълан итә торган белдерү; плакат, афиша, вывеска һ.б.ш.




Рекламация -1.Дәгъва, таләп; жалоба; ризасызлык 2.Товарның түбән сыйфатлы булуы сәбәпле, күргән зыянны каплауны (түләүне) таләп итеп жалоба бирү, претензия ясау эше




Рекогносцировка[лау] -1.Сугыш хәрәкәтләре башланыр алдыннан шул урынга, позицияләргә һ.б. разведка ясау эше 2.Геодезия эшләре башкарылырга тиешле урынны алдан барлап, тикшереп чыгу




Рекомендация -Кем.б. яңа эшкә яки берәр оешмага кергәндә аның эшчәнлеге һәм үзе тур. язма рәв. яисә телдән бирелгән уңай бәяләмә (характеристика) 2.Киңәш, теләк, тәкъдим; күрсәтмә




Реконструкция[ләү] -1.Яхшырту, камилләштерү максаты белән нәр.б. тамырыннан үзгәртү, яңадан кору, төзү эше 2.Сакланган өлешләре буенча һәм тасвирлауларга нигезләнеп нәр.б. яңадан торгызу, элекке хәленә кайтару эше




Рекорд -1.Спорт ярышында ирешелгән иң югары күрсәткеч 2.Хезмәтнең, хуҗалыкның берәр өлкәсендә ирешелгән иң югары нәтиҗә, уңыш 3.Нәр.б. иң югары дәрәҗәсе




Рекордизм - Рекодчылык -Рекордлар кую белән чиктән тыш мавыгып китү, рекорд артыннан куу




Рекордист -1.РЕКОРДЧЫ -Рекорд куйган спортчы. Җитештерүдә иң югары нәтиҗәгә ирешкән кеше 2.Рекордизм белән мавыгучы спортчы 3.Хуҗалык өчен кирәкле уңай сыйфатлары белән рекорд алган, югары күрсәткечләр биргән йорт хайваны




Рекреация -и. 1.махс. Хезмәттән соң ял итү, көч-сәләтне яңарту 2.Уку йортларында: ял итеп алу залы




Рекрут -Реформага кадәрге Россиядә ясак түләүче катлаулардан яңа алынган солдат




Ректификат -Ректификация юлы белән чистартылган спирт




Ректификация[ләү] -Катнашмаларны аерту, чистарту, сафландыру (сыеклык тур.)




Ректор - Югары уку йорты башлыгы, шулай ук урта һәм югары дини уку йорты башлыгы




Ректорат -Югары уку йортының ректоры җитәкчелегендәге адм.-укыту идарәсе




Реле -Билгеле бер вакытта электр чылбырын тоташтырырга һәм өзәргә тиешле автомат прибор




Реликвия -1.Дингә ышанучылар тарафыннан кодрәтле көчкә ия дип уйланылган табыну әйбере 2.Ядкәр, төс (истәлек) итеп аеруча кадерләп саклана торган әйбер




Реликт -Борынгы заманнардан сакланып калган организм, әйбер, күренеш; борынгылык калдыгы




Рельеф -1.Яссылык өстендәге калку, кабарынкы сүрәт 2.Җир өсте төзелеше




Рельс -Вагон, тепловоз һ.б. тәгәрмәчләренең хәрәкәт итүе өчен шпалларга ике яклап беркетелгән тар корыч борыс




Релятивизм -филос.Безнең барлык белемнәребезне дә шартлы, субъектив дип санап, чынбарлыкны объектив танып белү мөмкинлеген кире кага торган идеалистик юнәлеш




Релятивистик -с.Релятивизмга бәйләнешле




Ремарка -Пьеса текстында сүрәтләнгән вакыйгаларга, тышкы күренешләргә, персонажларның характерына һ.б.ш. автор тарафыннан җәя эчендә бирелгән аңлатма




Ремилитаризация -Коралсызландырылган дәүләтнең хәрби куәтен яңадан торгызу, яңадан коралландыру эше; киресе - ДЕМИЛИТАРИЗАЦИЯ




Ремонт -Зарарланган (тузган, ватылган, сынган, ертылган һ.б.ш.) әйберләрне төзәтү (ямау, ялгау)




Ремонтлау -Ремонт ясау




Ремонтчы -Ремонт ясаучы эшче, белгеч




Ренегат -Үзенең элекке карашларына хыянәт иткән һәм дошман ягына чыккан кеше; хыянәтче, мөртәт




Ренессанс -Урта гасырлардан соң Европаның кайбер илләрендә капиталистик мөнәсәбәтләр тууга һәм фәннең, сәнгатьнең чәчәк атуына бәйле рәвештә культура һәм идеология алга киткән чор; яңарыш чоры




Ренклод -Сливаның эре, түгәрәк, сусыл, татлы төре




Рента -1.Капиталны, милекне файдалануга биреп торган өчен алына торган түләү 2.Дәүләт заемы облигацияләре буенча түләү




Рентабельле -(РЕНТАБЕЛЬЛЕК) -Үз чыгымнарын каплый торган, хуҗалык өчен файдалы; табышлы




Рентген -РЕНТГЕН НУРЛАР -Үтә күренмәс әйберләр аша үтеп керә алырлык кыска электромагнитик дулкыннардан гыйб. күзгә күренми торган нурлар




Рентгенограмма -Берәр органның яки детальнең рентген нурлары ярдәмендә фотопластинкага яки пленкага төшерелгән сүрәте




Рентгенография -(РЕНТГЕНОГРАФИК) -Үтә күренми торган әйберләрнең эчке төзелешен рентген нурлары ярдәмендә сүрәткә төшерү




Рентгенолог -Рентгенология һәм рентгенотерапия буенча белгеч-врач




Рентгенология -Медицинаның рентген нурларын диагноз кую һәм дәвалауда куллануны өйрәнә торган бүлеге




Рентгеноскопия -Авыруны белү яки бозык урынны табу өчен үтә күренми торган әйберләрне рентген нурлары ярдәмендә махсус экраннан карау, тикшерү




Рентгенотерапия -Рентген нурлары ярдәмендә дәвалау




Реомюр -иск.Р. ШКАЛАСЫ (суның туңу ноктасыннан кайнау ноктасына кадәр) 80 градуска бүленгән термометр




Реостат -Электр чылбырында токның көчен яки көчәнешен үзгәртү, тигезләү аппараты




Репарацион -Репарациягә бәйләнешле




Репарация -Сугыш китергән зыянны каплау максатында җиңелгән илдән җиңүче илгә түләтелә торган акча яки әйбер




Репатриант -Репарация буенча чит илдән туган иленә кайткан кеше




Репатриация -(РЕПАТРИАЦИЯЛӘҮ) -Эмиграциядәге кешенең, гражданлык хокуклары алып, яңадан туган иленә кайтуы. Сугыш аркасында чит илгә барып чыккан хәрби әсирләрнең һәм гражданнарның туган илләренә кире кайтуы




Репертуар -Театрда, концерт эстрадасында һ.б.ш. башкарыла торган әсәрләр җыелмасы. Бер артистның башкара торган барлык рольләре, әдәби, музыкаль һ.б.ш. әсәрләре




Репетитор -(РЕПЕТИТОРЛЫК) -Кемгә дә булса берәр курсны, фәнне үзләштерүдә ярдәм итүче, өенә килеп дәресен өйрәтүче; хосусый укытучы




Репетиция -1.Спектакль, концерт һ.б.ш. өчен билгеләнгән драматик, музыкаль һ.б. әсәрләрне өйрәнү, әзерләү, алдан башкарып карау 2.күч.Нин.б. зур эш, көрәш, чыгыш алдыннан үзеңнең әзерлегеңне, көчеңне сынау өчен шуңа охшаш эшне үтәп карау




Реплика -1.Әңгәмәдә катнашучының сөйләүче сүзенә каршы төшеп яки җавап итеп сүз әйтүе, сүз кыстыруы. Берәр тамаша, күренеш вакытында яки җыелыш, утырыш, киңәшмә һ.б.ш. барганда кемнең дә булса каршы сүз әйтеп урыннан кычкыруы, искәрмә ясавы 2.Суд барышында берәр якның каршы төшүе, ризасызлык, дәгъва белдерүе 3.Сәхнәдәге персонажның каршы уйнаучы персонаж сөйләр алдыннан яки нин.б. сәхнә күренеше алдыннан әйткән соңгы сүзләре 4.Музыканың бер өлешен башка тавыш белән яки башка тонда кабатлау




Репортаж -Вакытлы матбугат һәм радио өчен көндәлек хәбәрләр җыйнау. Көндәлек вакыйгалар турында вакытлы матбугатта язу яки радио, телевизор аша сөйләү




Репортер -Газета, журнал, радио, информация агентлыгының һ.б.ш. көндәлек хәлләр, вакыйгалар тур. хәбәрләр биреп торучы хезмәткәре




Репрессив -с.Җәзалау, бастыру, кысу булган, репрессиягә бәйләнешле




Репрессия[ләү] -Җәза бирү, бастыру, кысу чарасы; җәзалау эше




Реприз - Реприза -1.Көйнең берәр өлешен кабатлау. Шул кабатлауның нотадагы билгесе 2.Циркта яки эстрадада төп номерлар арасында чыгыш ясаучы сүз остасы; артист яки клоун башкара торган шаян номер




Репродуктор -Радиотапшыруларны яңгыратып ишеттерә торган аппарат




Репродукция[ләү] -1.Полиграфия яки фотография ярдәмендә сүрәтнең (рәсем, картина, сызым, басылган текстның һ.б.ш.) күчермәсен алу һәм аны күбәйтү 2.Типографиядә басып күчерелгән рәсем, картина яки фоторәсем




Репс -Вак сырлары, кытыршылары булган тыгыз тукыма




Рептилия -Сөйрәлүче хайван (елан, ташбака, кәлтә һ.б.ш.)




Репутация -Берәр кеше, берәр нәрсә турында таралган яхшы яки яман фикер




Респиратор -Сулыш алу органнарын зарарлы газлардан һәм тузаннан саклау өчен җайланма (фильтрлы битлек яки ярым битлек)




Респондент -и. Анкетага җавап бирүче яисә интервью бирүче кеше




Республика -Властьның югары органнарын билгеле срокка сайлап куюга нигезләнгән дәүләт идарәсе формасы




Республикачы -и. 1.Республика строе тарафдары 2.Республика партиясе әгъзасы




Рессор - Рессора -ТИРБӘТМӘ -Юл йөргәндә бәрелү-сикерүләрне йомшарту өчен экипаж, автомобиль, вагонның һ.б.ш. күчәре белән кузовы арасына куелган пружина сыман сыгылмалы җайланма (гадәттә бергә берләштерелгән берничә корыч пластинадан тора)




Реставратор -1.Борынгы сәнгать әйберләренә, комарткыларга реставрация ясаучы белгеч 2.Реставрация(2) тарафдары




Реставрация[ләү] -1.Бозылган, тузган, искергән нәрсәләрне (күбесенчә сәнгать әсәрләрен) элекке хәленә кайтару, яңарту эше 2.Элеккеге, бәреп төшерелгән политик стройны яңадан торгызу




Ресторан -Яхшы җиһазланган, гадәттә музыка һәм танцылары булган кыйбатлы ашханә. Шул урнашкан бина




Ресурс -Нәр.б. чыганагы, запасы, мөмкинлеге. Акча байлыгы (запасы); яшәү чыганагы; акча килере




Ретина -Күзнең яктылык сизә торган эчке пәрдәсе, челтәр катлау




Ретинит -Күзнең челтәр катлавы ялкынсынуы




Реторта -Сыеклыкларны куу, матдәләрне җылытып таркату һ.б. өчен озын һәм кәкре муенлы, груша сыман савыт




Ретрансляция[ләү] -Тапшыруларны көчәйтү һәм ераклыкка дөрес җиткерү өчен элемтәара пунктта трансляция тапшыруларын кабул итү




Ретроград -Алгарыш дошманы, реакционер. Бик нык артта калган кара фикерле




Ретроспектив -с.Үткәннең тарихын күзәтүгә багышланган




Ретроспектива -Үткәннәргә караш ташлау (күзәтү ясау)




Ретушь -(РЕТУШЬЛАУ) -Фотографик позитив, негатив яки диапозитивтагы һәм басманың барлык төрләрендә оттисклардагы сүрәтләрне (буяп) эшкәртү, кимчелекләрен бетерү; шулай ук гравюра тактасындагы бозылган, кырылган урыннарны төзәтү эше




Рефакция -1.Товарның (ачып, кибеп яки башкача) кимүе яки бозылуы сәбәпле сәүдә килешүләре вакытында аның бәясенә яки авырлыгына ташлама ясау. Товарның сыйфаты килешү вакытында билгеләнгәннән түбән булган очракта, тапшырыла торган товар бәясенә яки авырлыгына ташлама ясау 2.Товарның авырлыгы зур булганда, махсус килешүләр буенча йөк озатучыга түләү өчен, тарифка ташлама ясау




Реферат -1.Гыйльми хезмәт, укылган китап һ.б.ш. эчтәлеген кыскача язып яки сөйләп бирү 2.Берәр темага әдәби яки башка чыганаклардан файдаланып ясалган доклад




Рефератив -с.Эчтәлеге реферат формасында бирелгән




Рефератчы - Референт -1.Реферат укучы кеше 2.Билгеле бер төр мәсьәләләр буенча даими докладчы, консультацияләр биреп торучы хезмәткәр




Референдум -Аеруча мөһим дәүләт мәсьәләләрен хәл иткәндә, аның турында бөтен халык фикерен исәпкә алу, аны бөтен халык карамагына тавышка кую




Референция -1.Элеккеге хезмәте турында белешмә, отзыв, рекомендация 2.Берәр фирманың яки шәхеснең кредит түләү мөмкинлеге турында белешмә язуы




Рефери -Спорт ярышларында судья




Рефлекс -1.Хайван организмында үзәк нерв системасы катнашы белән тышкы тәэсирләргә, ярсытуларга җавап реакциясе. Берәр тышкы сәбәп аркасында белештермичә (машиналь) ясалган хәрәкәт 2.күч.Берәр нәрсәнең нәтиҗәсе, чагылышы, тәэсире, берәр күренеш тарафыннан барлыкка китерелгән икенче төрле күренеш




Рефлексия -Икеләнүләр, шик-шөбһәләр белән тулы фикер йөртү; үз кичерешләрен һәрьяклап тикшерүгә һәвәс булу




Рефлектив -с.Ихтыярсыз, ирексез; белештермичә, ирексездән эшләнә торган; рефлект`ор




Рефлектор -I.1.Яктылык нурларын кайтара торган батынкы көзге 2.Рефлекторлы электр лампасыннан торган җылыткыч прибор 3.Батынкы көзгеле телескоп. II.РЕФЛЕКТ`ОР -с.Рефлекска бәйләнешле




Реформа -(РЕФОРМАЛАУ, РЕФОРМАЛАШТЫРУ) -Нәр.б. үзгәртү, үзгәртеп кору. Яшәп килүче стройның нигезләрен бозмыйча, аңа политик үзгәрешләр кертү эше




Реформатор -Берәр өлкәгә реформа(лар) кертүче; үзгәртеп коручы




Реформацион -с.Реформациягә бәйләнешле




Реформация -XVI гас. Көнб. Европада феодализмга, католик диненә һәм папа хакимлегенә каршы дини көрәш төсен алган иҗтимагый-политик хәрәкәт




Реформачылык - Реформизм -Эшчеләр хәрәкәтендә революцион көрәшне кире кагып, капитализмның нигезенә кагылмый торган өлешчә реформалар үткәрү политикасы белән чикләнгән агым




Реформист -Реформизм тарафдары




Рефрактор -1.Күк җисемнәре сүрәтләрен линзалар ярдәмендә күрсәтә торган телескоп 2.иск.Яктылыкны көчәйтә торган зурайткыч пыяла, шундый пыяла куелган лампа




Рефракцион -с.Рефракциягә бәйләнешле




Рефракция -Атмосферада яктылык нурларының сынуы аркасында ерактагы әйберләрнең урыннарыннан авышкан булып яки формалары үзгәргән кебек күренүе. Җир атмосферасында нурлар сынуга бәйле рәвештә, күк җисеменең урыныннан авышкан төсле күренүе




Рефрен -1.Шигырьдә яки җырда һәр куплеттан соң кабатланып килә торган шигырь юлы яки строфасы; кушымта 2.Куплет формасындагы вокаль әсәрнең үзгәртелмичә кабатлана торган кисәге, кушымта




Рефрижератор -1.Суыткыч машинаның сыеклыкны парга әйләндереп түбән температура бирә торган өлеше 2.Тиз бозылучан азык-төлек ташу өчен суыткыч машина(лар) куелган судно




Рецензент -Рецензия авторы. Рецензияләр язу белән шөгыльләнүче тәнкыйтьче




Рецензия[ләү] -Фәнни хезмәтне, әдәби әсәрне, спектакль, концерт һ.б.ш. тикшереп, аңа язма рәвештә бирелгән бәяләмә




Рецепт -Аптекадан алу өчен даруның составы һәм аны әзерләү, ничек куллану турында күрсәтеп, врач язып биргән рәсми кәгазь. Берәр ашамлык, эремә, катнашма һ.б.ш. әзерләү ысулы. Теге яки бу очракта ничек эш итәргә кирәклек тур. киңәш, күрсәтмә, белешмә




Рецептар -Врач рецептлары буенча даруларга заказлар кабул итеп торучы аптека хезмәткәре




Рецептура -Дару әзерләү һәм дару рецептын дөрес язу буенча кагыйдәләр җыелмасы




Рецептор -Сизүче нерв җепселләренең ярсытулар тәэсиренә бирелүчән очлыгы (оч өлеше)




Рецепция -Берәр җәмгыятнең башка илдә яки башка дәвердә барлыкка килгән культура һәм социологик формаларны кабул итүе һәм үзләштерүе




Рецидив -1.Нәр.б. яңадан кабатлануы. Бөтенләй бетте дип уйланылган авыруның яңадан башлануы 2.Моңа кадәр җинаять өчен җәза срогы үткән кешенең яңадан шул ук җинаятьне кабатлавы яки икенче бер җинаять эшләве




Рецидивист -Берәр җинаять кылуганы өчен җәза срогы үткәннән соң кабат җинаять кылучы кеше




Речитатив -Гадәттә операда ритмик ирекле фразаларны куллануга нигезләнгән, үзенең интонацияләре белән нәфис сүзгә якын торган вокаль-музыкаль форма; көчле декламация; сөйләгән кебек җырлау




Речь -Чыгыш




Реэвакуация -Эвакуацияләнгән халыкны, оешманы, предприятиене һәм аларның милкен элекке урыннарына кире кайтару




Реэкспорт -Чит илдән кертелгән товарны башка илләргә чыгару (сату)




Реэмиграция -(РЕЭМИГРАНТ) -Эмигрантларны туган илләренә кире кайтару эше




Риал -Иранда акча берәмлеге




Риваять -Борынгылардан, буыннан-буынга сөйләнеп (күчеп) килгән хикәя, тарих. РИВАЯТЬ ИТҮ (КЫЛУ) -Риваять сөйләү




Ригая - Ригаять -иск.Игътибар; әһәмият




Ригоризм -и. Артык кырыслык, әхлак кагыйдәләрен турыдан-туры үтәүне таләп итү




Ригорист -Ригоризм яклы кеше




Ридикюль -Акча, ачкыч, тарак, күзлек һ.б.ш. вак-төяк әйберләр салу өчен хатын-кыз сумкасы




Ризалашу -1.Үзара уртак фикергә килү, килешү. Риза булу, ризалык бирү 2.Канәгатьләнү, ризалык белдерү




Ризасыз -(РИЗАСЫЗЛЫК) (РАЗЫЙСЫЗЛЫК) -Риза түгел, канәгатьсез. II.РИЗА -Чиркәү руханиеның гыйбадәт вакытында кия торган киеме. Мәскәү патшаларының алтын-көмеш белән зиннәтләнгән бәйрәм киеме




Ризык -Ашау-эчү өчен азык булып хезм. итә торган нәрсә; ашамлык, азык. Гомумән ашау-эчүгә муллык тур




Ризыклану -(РИЗЫКЛАНДЫРУ) -Ашау-эчү, азыклану; туену. Тамак туйдыру




Рикошет -Хәрәкәттәге каты әйбернең берәр нәрсәгә бәрелгәннән соң кыек почмак ясап очышы. күч.Берәр төрле урынсыз сүзнең, гаепнең нәтиҗәсез калып, әйтүченең үзенә зарар итүе, үзенә кайтуы тур.




Рикша -Көнчыгыш һәм Көньяк Азиянең кайбер илләрендә зур булмаган ике тәгәрмәчле җиңел арбага җигелеп, пассажирлар һәм йөкләр ташучы кеше




Римлы -Борынгы Рим дәүләте кешесе




Ринг -Аркан белән әйләндереп алынган, бокс ярышлары үткәрелә торган кечкенә мәйдан, бокс мәйданы




Ринология -Медицинаның борын авыруларын өйрәнә торган бүлеге




Ринопластика -Зарарланган борынны пластик хирургия методы белән элекке хәленә кайтару яки аның формасын үзгәртү




Риноскоп -Медицинада борын-тамак куышлыгын карау өчен кулл.тор. көзге




Рисалә -иск.кит.Хикәя




Рисвай -РИСВАЙ БУЛУ (ИТҮ) (РИСВАЙЛЫК) -с.Хур (мәсхәрә) ителгән, гаепләре ачылып хурлыкка төшкән




Ритм -Нин.б. элементларның (тавыш, сөйләм һ.б.) билгеле бер эзлеклелек, ешлык һ.б. белән чиратлашуы. Нәр.б. башкарылуындагы, агышындагы тизлек




Ритмик - Ритмлы -(РИТМЛЫЛЫК) -с.Ритмга бәйләнешле, билгеле бер ритмда башкарыла торган




Ритмика -1.Ритмның системасы һәм характеры 2.Ритм тур. тәгълимәт 3.Ритмны сиземләү тойгысын тәрбияләү максаты белән үткәрелә торган физкультура күнегүләре системасы




Ритмопластика -Гәүдәнең гармоник үсеше өчен физик күнегүләр системасы




Ритор -Борынгы Грециядә һәм Римда оратор һәм ораторлыкка өйрәтүче




Риторик -с.Риторика кагыйдәләренә нигезләнгән. күч.Тасвирлауда, сүрәтләүдә артык күтәренкелек, эмоциональлек, кабарынкылык белән аерылып торган. РИТОРИК СОРАУ -Ораторлар сөйләмендәге алым: сорау формасында раслап әйтүдән гыйб. сөйләм әйләнмәсе




Риторика -Сүзгә осталык теориясе; матур сөйләү, ораторлык сәнгате тур. фән




Ритуал -кит.1.Нин.б. дини актларны башкарганда була торган һәм аларны үткәрү формасына бәйләнешле йолалар җыелмасы 2.Гореф-гадәт буенча килә торган яки берәр нәрсәне башкаруда кабул ителгән тәртип, церемония




Ритуаль -с.1.Дини йола буенча үткәрелә торган 2.Мәет күмү йолаларына бәйләнешле




Риф -Кораблар йөреше өчен куркынычлы булган су асты кыялары




Рифма -Шигырьдә: ике яки берничә юл азагындагы сүзләрнең аваздашлыгы, бердәй яңгырашы, охшашлыгы




Рифмадаш -Аваздаш, бердәй яңгырашлы




Рифмаланыш -Шигырьдә рифмаларның чиратлашу системасы һәм тәртибе, шулай ук рифмаларның характеры




Рифмалау - Рифмалаштыру -Рифма ясау өчен сүзләр сайлау; шигырь юлы азагына тиешле сүз куеп рифма ясау




Рифмалашу -Үзара аваздаш булып, рифма тәшкил итү




Рифмачылык -Сай эчтәлекле, сәнгать ягыннан йомшак шигырьләр язу




Ришвәт -Билгеле бер максатка ирешү өчен урындагы кешене сатып алу нияте белән бирелә торган акча яки әйбер




Ришвәтче -КУЛАГАЙ -Ришвәт алучы кеше




Ришвәтчелек -Ришвәтче булу сыйфаты




Рия -Кешегә күрсәтү өчен генә эшләнгән (ихлас күңелдән эшләнмәгән) эш, икейөзлелек, ясалмалылык. РИЯ САТУ -Хәйләләп маташу, кыланган булу




Риялану -Кешегә күрсәтү өчен генә эшләү, ясалма кылану, икейөзлеләнү, ялагайлану




Риялы -Икейөзле, ясалма, ялагай




Риялылык -Икейөзлелек, ясалмалылык, ялагайлык




Риясыз -Эчкерсез, турылыклы, ихлас күңелле; чын




Риячы -сир.Икейөзле кеше, берәр нәрсә эшләгән булып кыланучы




Робагый -Шәрык шигъриятендә дүрт юллык шигырь




Робот -Кеше хәрәкәтләрен хәтерләткән, катлаулы эшләр башкара торган автомат, механизм




Рогатка -Ике япьле агачка яки чыбыкка резинка бәйләп ясалган уенчык, аткыч




Род -Кайбер телләрдә исемнәрнең иркәк һәм теше (мөзәккәр, мөәннәс) затларга яки әйберләргә мөнәсәбәтен белдерә торган грамматик категория




Родео -1.Кыргый атны (үгезне) тотып алу, өстенә атланып йөрүдән торган ковбой ярышлары 2.Автородео -Автомобильдә төрле трюклар ясау ярышлары




Рододендрон -Арчаннар семь. яфраклары куе булып урнашкан, эре чәчәкле декоратив куак яки зур булмаган агач




Рожа -Тире яки лайлалы катлауларның бик каты ялкынсынуыннан торган йогышлы авыру




Роза -Розачалар семь. гадәттә төрле төстәге хуш исле катмарлы эре чәчәк ата торган, сабаклары чәнечкеле декоратив куак һәм шуның чәчәге




Розарий - Розариум -Розалар үстерелә торган питомник, урын, чәчәклек




Розачалар -Роза, кура җиләге һ.б. керә торган агач сыман куак һәм үлән үсемлекләр семьялының атамасы




Розетка -1.Чәй янында варенье, бал салу өчен кечкенә тәлинкә 2.Кайбер үсемлекләрдә (мәс. бака яфрагы) төрле якка нурлар сыман таралып китеп җиргә яткан яфраклар төркеме 3.Стена яки түшәмгә ябыштырыла торган, бер ноктадан төрле якка таралып киткән яфрак яисә чәчәк, таҗ яфракчыклары рәв. бизәк 4.Яктырткыч, җылыткыч һ.б. төрле приборларны электр челтәренә вилка ярдәмендә тоташтыру өчен оялы җайланма




Розмарин -Бәбрия -1.Хуш исле май бирә торган көньяк куагы яки ярым куагы 2.Татлы алма сорты




Рокер -Мотоциклларда яисә автомашиналарда узышучы, юл йөрү кагыйдәләрен бозучы яшьләр төркемендә катнашучы




Рокировка -Шахмат уенында: уен барышында бер үк вакытта король һәм ладья белән йөреш ясап, ладьяны король янына китерү, корольне аның икенче ягына сикертеп кую




Рококо -Архитектурада һәм бизәү сәнгатендә XVIII гас. башларында Франциядә барлыкка килгән бик катлаулы, купшы стиль




Рокфор -Күгәрек гөмбәсе ярдәмендә ясала торган сыр сорты




Ролик -1.Кечкенә тәгәрмәч 2.Электр, телеграф чыбыкларын беркетү өчен кәтүк форм. фарфор изолятор 3.Механизмның кечкенә цилиндр яки кәтүк форм. әйләнә торган кисәге; Тәгәрчек, Тәгәрчәк




Роль -1.Сәхнәдә, кинофильмда артист гәүдәләндергән драматик образ 2.Спектакль барышында артист тарафыннан башкарыла торган текст 3.Нин.б. эш, шөгыль; вазифа 4.Кемнең яки нәр.б. әһәмияте, эшкә яки вакыйгага катнашу яисә йогынты ясау дәрәҗәсе. РОЛЬ УЙНАУ -1)Йогынты ясау 2)Әһәмияткә ия булу 3)Сәбәпче, этәргеч көч булу 4)Берәр нәрсә функциясен, бурычын, вазифасын үтәү




Рольганг -Йөкләрне кечкенә тәгәрмәчләр өстендә хәрәкәтләндерә торган конвейер




Ром -Шикәр камышының артык нык ачыган согыннан яки патокасыннан ясалган исерткеч эчемлек




Роман -I.1.Гадәттә проза белән языла торган катлаулы сюжетлы зур әдәби әсәр 2.сөйл.Ир белән хатын һәм егет белән кыз арасындагы мәхәббәт, сөешү. II.РОМАН халыклары - Француз, румын, испан халыкларының гомуми атамасы. с.Борынгы Рим культурасы нигезендә туган, шул культурага тыгыз бәйләнештә булган




Романист -1.Роман телләре һәм әдәбияте белгече 2.Рим хокукы белгече




Романистика -Роман халыклары культурасын, телен һәм әдәбиятен өйрәнә торган фән; роман филологиясе




Романс -1.Җырлау өчен язылган кечкенә, лирик характердагы музыкаль әсәр 2.Күләме зур булмаган, гадәттә музыкага салына торган лирик шигырь




Романтизм -1.XIX гас. башында әдәбият һәм сәнгатьтә классицизмга каршы буларак барлыкка килгән, реаль чынбарлыкны язучыларның таләпләре һәм тойгыларыннан, максатларыннан чыгып сүрәтләргә, кеше образларын да язучылар уйлаганча күрсәтергә омтылган әдәби юнәлеш 2.Әдәбият һәм сәнгатьтә кешенең бөеклеген ачык образларда күрсәтергә омтылучанлык һәм оптимизм белән сугарылган сәнгать методы 3.Романтиклык, чынбарлыкны идеаллаштыру, хыялга (тойгыга, хискә: бирелү хәле




Романтик -(РОМАНТИКЛЫК) -I.1.Романтизм тарафдары 2.Романтикага, хыялга бирелүчән кеше. II.РОМАНТИК -1.Романтизм рухындагы 2.Романтикага бәйләнешле 3.Хыялланучан, романтикага (хыялга) , хис-тойгыга бирелүчән




Романтика -1.Романтизм 2.Берәр нәрсәгә карата эмоциональлек, күңел күтәренкелеге тудыра торган, кешене алга әйдәүче хисләр, фикерләр һ.б.




Ромашка -Оешма чәчәклеләр семь. уртасы сары, читләре ак чәчәк ата торган үлән




Ромб -Кырлары үзара тигез, почмаклары туры булмаган параллелограмм




Ромбик -с.Ромб формасындагы, кыек дүрткел рәв.




Ромштекс -Тапалган һәм кәтеркәдә (сохарида) әвәләп кыздырылган сыер ите




Рондо -I.Төп темасы берничә тапкыр кабатлана торган музыкаль әсәр. II.РОНДО -Махсус түгәрәкләндерелгән язма, шулай ук басма шрифт. Шундый шрифт белән язу өчен яссы очлы каләм




Россияле -Россиядә яшәүче кеше




Ростбиф -Сыер итеннән кыздырып әзерләнгән ашамлык; Куырма. Сыер түшкәсенең шуны әзерләүгә китә торган сырт өлеше




Ростовщик -(РОСТОВЩИКЛЫК) -Мохтаҗ кешеләргә процент белән бурычка акча биреп торып табыш алучы




Рота -Батальон составындагы гаскәри берәмлек




Ротапринт -Хезмәт кәгазьләре, документлар, реферат, бюллетень һ.б.ш. кебекләрне аз тиражда бастыру машинасы




Ротатор -Сызым, кулъязма һәм рәсемнәрне бастырып күбәйтү аппараты




Ротацизм -"Р" авазын дөрес әйтмәү күренеше




Ротацион -Әйләнә торган, Әйләнерү юлы белән эшли торган. РОТАЦИОН МАШИНА -Газета һәм китапларны күпләп баса торган машина




Ротация -1.Ротацион машина 2.Чәчү әйләнеше циклында авыл хуҗ. культураларының бер әйләнеп чыгуы 3.Нәр.б. бер әйләнеш ясавы




Ротмистр -Элекке Россиядә атлы гаскәрдәге офицер дәрәҗәсе һәм шуңа ия кеше (пехотада һ.б. капитан дәрәҗәсенә туры килә)




Ротор -Турбина, электр двигателе, нефть бораулар машиналары һ.б.ш.ның әйләнә торган өлеше, вал




Ротонда -Гөмбәзле, гадәттә колонналар белән әйләндереп алынган түгәрәк бина




Роялизм -кит. Король власте, монархия ягында тору




Роялист -Роялизм тарафдары




Рояль -Металл кыллары горизонталь урнашкан, клавишлы музыка инструменты




Рөхсәт -Берәү тарафыннан икенче берәүгә берәр нәрсә эшләргә бирелгән ризалык




Рөшди - Рөшдия -иск.Башлангычтан югары (урта) мәктәп




Рубидий -Көмешсыман ак, йомшак, селтеле металл, химик элемент (Rb, ат.масс.85.5; 38.9 град.эри)




Рубильник -Электр тогын тоташтыра яки өзә торган җайланма




Рубин -Кызыл төстәге асылташ; кызыл якут. с.Шул төстәге кызыл




Рубка -1.Корабның өске палубасында идарә итү постлары урнашкан корылма 2.Нин.б. махсус бер эш өчен билгеләнгән бүлмә [радио рубкасы]




Рубрика -Газета, журналларда бер үк темага караган мәкаләләрнең гомуми башы, исеме




Руда -Составында металл(лар) яисә аның (аларның) кушылмалары булган тау токымы, табигый минерал, чимал; Мәгъдән




Рудник -Файдалы казылмалар чыгару өчен җир асты корылмалары системасы; шул эшләрне оештыра һәм башкара торган тау индустриясе предприятиесе




Рудимент -Организмның эволюцион үсеше процессында үзенең әһәмиятен югалткан, үсми калган, калдык әгъза (мәс. кешенең сукыр эчәк үсентесе, койрык сөяге һ.б.ш.)




Рудиментар -с.Рудимент булган, җитлекмәгән хәлдәге; калдык




Руза -Ураза




Рулада -и. Җырның нинди дә булса бер өлешен тиз-тиз яки аерым моң (пассаж) белән башкару




Рулевой -Суднода, көймәдә руль белән идарә итүче




Рулет -1.Сөяге алынып, тозлап эшкәртелгән дуңгыз боты - салкын азык итеп кулланыла 2.Тапаган иттән яки төйгән бәрәңгедән эченә нәр.б. салып, озынча түгәрәк форм. пешерелгән ашамлык 3.Эченә варенье, ит һ.б. нәрсәләр салып пешерелгән озынча түгәрәк катлама




Рулетка -Сантиметр һәм метрларга бүленгән тар корыч, киндер яки клеенка тасма футляр эчендәге валикка урала торган итеп эшләнгән үлчәү приборы (зур булмаган араны үлчәү өчен кулл.)




Рулон -Түгәрәк төргәк (мәс. кәгазь, обой, тукыма һ.б. төргәкләре)




Руль -Кораб, самолет, автомобиль һ.б.ш. транспорт чаралары белән идарә итү җайланмасы




Румб -и. диңг.1.Компас түгәрәгендә горизонтның 1:32 өлешенә тигез булган бүлем 2.Корабның горизонт ноктасына юнәлеше белән төньяк юнәлеш арасындагы почмак




Румын -Румыниядә яшәүче төп халык һәм шуның бер кешесе




Рун -Таш, корал, йорт кирәк-яраклары кебек нәрсәләрдә сакланып калган, кайбер борынгы кабиләләрдә кулланылган иң борынгы язмалар




Руник -с.Рунга караган, рунга бәйләнешле




Рупор -1.Конус форм. тавыш көчәйткеч торба 2.күч.кит.Кемнең дә булса фикерләрен, карашларын таратучы, үткәрүче




Рус -УРЫС -Россия дәүләтенең күпчелек халкын тәшкил итә торган көнчыгыш славян халкының атамасы һәм шуның бер кешесе




Русизм -Рус теленнән алынган сүз яки тәгъбир




Русист -Русистика белгече




Русистика -Рус телен, культурасын өйрәнә торган фәннәр җыелмасы; рус филологиясе




Руслаштыру -Россиядә (шулай ук элекке СССРда) рус булмаган халыкларны көчләп руска әйләндерергә тырышу, тел һәм гореф-гадәт буенча көчләп рус ясау




Руслашу -Тел һәм гореф-гадәт буенча руска әйләнү




Русофобия -Рус халкына яки аның культурасына карата дошманлык яисә алардан аерымланырга омтылу




Русчалаштыру -Рус теленә тәрҗемә итү




Рута -Рутачалар семь. көньякта үсә һәм яфрагыннан эфир мае алына торган, сары чәчәкле, агулы куак




Рутачалар -Әфлисун, лимон, мандарин һ.б.ш. керә торган үсемлекләр семьялыгы




Рутений -Платина группасына керә торган сорырак көмешсыман төстәге җиңел металл (электр лампочкаларының кылын эшләүгә китә) , химик элемент (Ru, ат.масс.101)




Рутинер -Искелекне яклаучы, иске шаблон буенча эш итүче, иске гореф-гадәтләргә ябышып ятучы




Рух -1.Аң, фикерләү, психик сәләт. Дөньяга караш, мәсләк. Материалистик философиядә һәм психологиядә: югары төзелешле материянең аерым бер үзенчәлеге буларак фикерләү, аң. Идеалистик философиядә; барлык әйберләрнең, күренешләрнең нигезендәге материаль булмаган беренчел башлангыч. Дини ышанучылар буенча: кешедә материаль булмаган, үлемсез илаһи башлангыч; җан 2.Психик халәт, кешенең, коллективның мораль көче. Дөрт, омтылыш, илһам 3.Кешенең эчке, психик дөньясы, күңеле, аңы 4.Диндә, мистикада: табигатьтән өстен, җисемсез зат 5.Берәр нәрсәнең төп эчтәлеге, асылы, характерлы үзенчәлеге, юнәлеше. Кемнең дә булса үз-үзен тотышын, фикерләү юнәлешен билгели торган нигез, башлангыч




Рухан -с.иск.Рухи яктан




Рухани -1.с.иск.Рухи 2.и.Дин әһеле




Рухи -с.1.Рух(1) белән бәйләнешле; киресе: матди 2.Кешенең эчке дөньясы, рухы белән бәйләнешле




Рухлану -(РУХЛАНДЫРУ) -Дәртләнү, җанлану, күңел күтәрелү




Рухлы -Җанлы, дәртле, шат күңелле




Рухсыз -(РУХСЫЗЛЫК) -Дәртсез, күңелсез. күч.Җансыз. Кәефсез, төшенке күңелле




Ручка -сөйл.Агач, калай, пластмасс һ.б.ш. нәрс. бер башына каләм куела торган итеп эшләнгән язу коралы, каләм сабы




Рыцарь -(РЫЦАРЬЛЫК) -1.Көнб. Европада феодализм дәверендә атлы гаскәрдә хезмәт иткән феодал 2.күч.кит.Кемне яки нәр.б. фидакарь яклаучы, аның намусын саклаучы, аның өчен үзен аямаучы кеше




Рычаг -Таяну ноктасы тирәсендә борыла ала һәм аз көч куеп авыр нәрсәне күтәрү өчен хезм. итә торган җайланма. Нәр.б. юнәлешен үзгәртү яки берәр нәрсә белән идарә итү өчен тотка




Рэкет -Чит кешенең (кәсепченең) керемнәрен янаулар, шантаж һ.б.ш. белән талап алу




Рэкетир -Рэкет белән шөгыльләнүче




Рюкзак -Аркага асу өчен тасмалары яки каешлары булган юл капчыгы; Биштәр




Рюмка -Эчемлек салып эчәр өчен гадәттә пыяладан ясалган кечкенә савыт




Рядовой -Командирлар составында булмаган, гади




Ряпушка -Балтик һәм Төньяк диңгезләре бассейнында яши торган вак балык




Ряса -Христиан руханиларының билләп тегелгән киң җиңле озын өс киеме