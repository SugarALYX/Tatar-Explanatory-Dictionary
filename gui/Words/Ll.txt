Ла - Лә -кис.1.Сөйләмгә фамильярлык, тәкәллефсезлек төсмере кертеп, төп фикерне көчәйтү, шуңа басым ясау өчен кулл. Раслау яки кире кагуны белдергән сүзләр янында килеп, шуларның мәгънәсен көчәйтә [ярый ла] [юк ла инде] 2.Шарт фигыль форм. янында килеп, беркадәр фамильярлык төсмере белән нин.б. теләкне, үтенечне һ.б. белдерүдә катнаша [тик кенә торсаң ла] 4.Җырда текстны көйнең ритмикасына туры китерү өчен кулл. [казан суы буенда ла, язгы сабан туенда]




Лабаз -1.Ашлык, он һ.б.ш. нәрсәләрне саклый яки сата торган бина. Нәр.б. саклау яки эчендә нин.б. эш башкару өчен ясалган әвеслек, сарай




Лабаса - Ласа - Ләбаса - Ләса -кис.Сөйләмдә белдерелгән фикернең эчтәлеген (раслауны, кире кагуны, сорауны һ.б.) көчәйтү өчен кулл. Сөйләмнең экспрессивлыгын, хискә тәэсир көчен арттыра (әйттем л.)




Лабиаль -(ЛАБИАЛЬЛӘШҮ) -с.лингв.Иреннәр катнашы белән әйтелә торган (авазлар тур.)




Лабиринт -I.1.Грек мифологиясендә: бик күп бүлмәләре һәм буталчык коридорлары булган зур бина, сарай 2.Биналар, коридорлар, галереялар, урамнар яки юлларның катлаулы, буталчык урнашуы тур.. II.ЛАБИРИНТ -Умырткалы хайван һәм кешенең ишетү, тигезлек саклау хезмәтен үти торган эчке колагы




Лаборант[ка] -1.Лабораториядә, гыйльми оешмада фәнни-техник хезмәткәр 2.Профессорга яки укытучыга студентлар, укучылар белән лаборатор эшләр үткәрү өчен приборлар, препаратлар һ.б. нәрсәләр әзерләп торучы кеше 3.Кайбер предприятиеләрдә, оешмаларда нәр.б. анализ ясау яки нәр.б. тикшерү белән шөгыльләнүче хезмәткәр




Лаборатор -с.Лабораториядә алып барылган, лабораториядә ясалган




Лаборатория -1.Тәҗрибәләр үткәреп, фәнни-тикшеренү эше алып бара торган оешма яки аның бүлеге; шул урнашкан бина яки бүлмә. 2.Предприятиенең, оешманың анализ ясау яки нәр.б. тикшерү белән шөгыльләнә торган бүлеге; шул урнашкан бина яки бүлмә 3.Уку йорты, мәктәп каршында кайбер предметларны өйрәнүгә ярдәм итү өчен оештырылган кабинет. 4.күч.Иҗади эшчәнлек өлкәсе; шәхси эш процесслары, шәхси эшчәнлек тур. [иҗат л.се]




Лабрадор -Кыр шпатының бер төре (биналарны бизәү һ.б.ш. өчен кулл.)




Лабырдау -Юк-барны сөйләү, лыгырдау




Лабырдык -Такылдык, тел бистәсе




Лабыр-лобыр -Бик ачык булмаган тавышлар чыгарып, ашыгып сөйләшү тавышын белдерә




Лава -I.Вулканнан (янар таудан) атылып чыга торган кызу сыек матдә. II.ЛАВА -Дошманны фланглардан һәм тылдан уратып алу өчен атлы сугышчыларның атака вакытындагы сугышчан тәртибе; шундый атака өчен төзелгән отряд. III.ЛАВА -Казылма байлыкларны казу өчен җир астында озын итеп ясалган забой




Лаванда -Зәңгәр, күк яки шәмәхә чәчәк ата торган хуш исле мәңге яшел куак яки үлән (медицинада, парфюмериядә кулл.)




Лавина -1.Тау башларыннан бик зур көч белән ишелеп төшә торган кар яки боз ташкыны 2.күч.Ашкынып хәрәкәт итә торган нәрсәләр тур. әйтелә




Лавка -иск.сөйл.Кибет




Лавр -Көньякта үсә торган, хуш исле озынча яфраклы мәңге яшел куак яки агач; Дәфнә агачы




Лавра -Турыдан-туры иң зур чиркәү властена (синодка) буйсынган, ирләр яши торган зур монастырь




Лавсан -Синтетик тукыма җитештерү өчен ясалма җеп




Лавылдау -(ЛАВЫЛДАП) -Яңгыратып, үзенә бертөрле яңгыраш белән кычкырып сөйләү тур.




Лаг -1.Судно йөрешенең тизлеген яки узган юлының озынлыгын билгели торган навигация приборы 2.Судноның борты




Лагерь -1.Торак пунктлардан читтә, ачык һавада чатырлар корып, вакытлыча урнашу җире 2.Вакытлыча тора (яши) торган урын 3.Авылдан ерак урындагы көтүлекләрдә терлекләрне ябып тоту өчен җәйге киртә абзар; Утар 4.Әсирләр, тоткыннар яши торган урын 2.күч.Иҗтимагый-политик группа, агым, юнәлеш; бердәй карашта торган, мәсләктәш кешеләр төркеме




Лагун -сөйл.Агач чиләк; кечкенә агач мичкә




Лагуна -1.Диңгездән су, дулкын китергән ком, вак таш өеме белән аерылып барлыкка килгән сай сулы култык яки күл 2.Мәрҗән утравы белән яр арасындагы диңгез суы яки мәрҗән утравы эчендәге сулык




Лагыр-логыр - Лакыр-локыр -Аш, ботка яисә су, сөт һ.б.ш. кайнаганда чыккан тавышны белдерә




Лагырт-логырт -Чокырлы-чакырлы пычрак юлдан авыр йөк төяп барганда арба тәгәрмәче чыгара торган тавышны белдерә




Ладан -КҮНЛЕК, ФИМИАМ -Кайбер тропик агачлардан алына торган хуш исле сумала (чиркәүдә гыйбадәт вакытында төтәтү өчен кулл.)




Ладья -ТУРА -Манара рәв. ясалган, шахмат тактасында туры линия буенча аркылыга һәм буйга йөри ала торган фигура




Лаек - Лаеклы -(ЛАЕКЛЫК) (ЛАЕКЛЫЛЫК) (ЛАЕКСЫЗ) -Берәр таләпкә җавап бирерлек, шуңа туры килгән, шундый сыйфатка ия булган. Нәр.б. яраклы дип табылган




Лаж -1.Кыйммәтле кәгазьләрнең (акция, облигация һ.б.ш.) номиналь кыйммәте белән чагыштырганда курсы күтәрелү 2.Кәгазь акчаларның кыйммәте төшкән вакытта, алтын акчаның номиналь кыйммәтенә өстәмә түләү




Лаҗыраю -Җәелү; җәелеп утыру яки яту




Лаз -Грузиннарга кардәш булган, Грузиядә һәм Төркиядә яшәүче халык, шуның вәкиле




Лазарет -Гаскәри часть карамагындагы авырулар ятып дәвалана торган кечерәк госпиталь




Лазем -иск.Кирәкле, тиешле




Лазер -Көчле һәм бик нечкә яктылык нуры барлыкка китерә торган прибор




Лазурит -Зәңгәр төстәге минерал, кыйммәтле тышлау ташы




Лай -I.1.Сазда, акмый яки акрын ага торган сулыкларда йөзеп йөри торган яки төпкә ябышкан суүсемнәр 2.диал.Ләм. II.ЛАЙ - Ләй -Җырда текстны көйнең ритмикасына туры китерү өчен кулл.тор. сүз [Карурман аша лай, кошлар сайраша шул]




Лайка -I.Ау, йөк тарту, болан көтү өчен файдаланыла торган төньяк эте. II.ЛАЙКА -Кәҗә, сарык тиресеннән эшләнә торган йомшак күн. с.Шуннан тегелгән




Лайла -(ЛАЙЛАЛАНУ) (ЛАЙЛАЛЫ) -1.Кайбер хайваннар яки үсемлекләр бүлеп чыгара һәм тотканда кул шуа торган куе сыекча. Кайбер эчке органнарның өслегенә бүленеп чыга торган шундый ук сыекча 2.Ләм




Лайлач -Моллюсклар класс. кабырчыгы юк диярлек хайван; рус.Слизняк




Лайнер -1.Океанда яки диңгездә билгеле бер линиядә йөк һәм пассажирлар ташу өчен тиз йөрешле зур кораб 2.Регуляр рейслар башкара торган күп урынлы самолет




Лак -I.Дагстанда яшәүче халык, шуның вәкиле. II.ЛАК -(ЛАКЛАУ) (ЛАКЛЫ) -Өслеккә буяганда ялтыравыклы каты элпә барлыкка китерә торган сыекча - спиртта, скипидарда яки олифта эретелгән сумала




Лакаеп - Лапаеп -Л. УТЫРУ -Бик иркен һәм ямьсез рәв. җәелеп утыру




Лакан -Юынтык су салу, кул юу һ.б. өчен зур агач савыт




Лакау -ф.гади.1.Тел белән ялап алып эчү 2.Эчү, күп эчү (аракы һ.б. тур.)




Лакей -(ЛАКЕЙЛЫК) -1.Дворяннар, байлар өендә яисә рестораннарда, кунакханәләрдә һ.б.ш. хезмәт итүче 2.күч.Кем.б. ярарга тырышучы, тәлинкә тотучы ялагай




Лакмус -1.Диңгез лишайникларыннан табыла һәм кислота тәэсирендә кызыл, селте тәэсирендә күк төскә керә торган буяу матдәсе 2.Лакмус эремәсе сеңдерелгән кәгазь




Лаконизм -Сөйләмнең кыскалыгы, аз сүз белән тирән мәгънә белдерү




Лаконик -с.Күп сүзле булмаган, кыскалык, җыйнаклык белән аерылып торган




Лактация -Сөт бизләренең сөт бүлеп чыгаруы; сөт бүлеп чыгару дәвам иткән чор




Лактоза -Сөтендә булган шикәр, сөт шикәре




Лактометр -Сөттәге суның һәм майның процент исәбе белән микъдарын билгеләү приборы




Лактоскоп -Сөтнең куелыгын, майлылыгын үлчи торган прибор




Лакылдау - Лыкылдау -1.Туктаусыз сөйләү 2.диал.Бытылдау (балалар сөйләве тур.)




Лакылдык - Лыкылдык -ТЫЛАКЫЙ-диал.) Күп сөйләүче, туктаусыз ләчтит сатучы




Лалә - Лаләгөл - Ләлә -КЫЗАЛАК -Лаләчәләр семь. эре кыңгырау чәчәкле суганчалы күпьеллык үсемлек; рус.Тюльпан




Лама -I.Дөяләр семь. Көньяк Америкада яши һәм йөк ташый торган өркәчсез хайван. II.ЛАМА -Тибетта һәм Монголиядә Будда дине монахы




Ламаизм -Будда диненең XIV гас. Тибетта һәм Монголиядә барлыкка килгән төре




Ламаист -Л[Z1]амаизм тарафдары




Ламантин -Үлән ашаучы сиреналар отр. Атлантик океанның Африка һәм Көньяк Америка яр буйларында яши торган имезүче диңгез хайваны, диңгез сыеры




Ламаркизм -Француз галиме Ж.Б.Ламаркның тере табигатьтә эволюцион үсеш тур. тәгълимәте




Ламбрекен -1.Тәрәзә, ише башында, өй кыегында һ.б.ш. агачтан сырлап ясалган бизәк 2.Тәрәзә, ишек драпировкасының кайма һ.б. бизәкләр белән зиннәтләнгән өлеше




Ламинария -Кайбер төрләре (мәс. диңгез кәбестәсе) ашарга яраклы эре диңгез суүсемнәре




Лампа -1.Яктырту өчен төрле форм. һәм төзелештәге прибор 2 Лампочка -Вольфрам чыбыкны ток белән кыздыру нәтиҗәсендә яктылык бирә торган пыяла баллон, электр лампасы. ЛАМПА МАЕ -иск.Керосин




Лампада -Икона алдында агач мае салып яндырыла торган филтәле кечкенә савыт




Лампас -Форма чалбарының ян як җөйләре буйлап тегелгән төсле бер яки ике буй тасма




Лампион -Төсле кәгазьдән яки пыяладан ясалып, иллюминация өчен кулл.тор. кечкенә фонарь




Ламут -Эвеннарның элекке исеме




Лангет -Юка гына итеп киселгән озынча ит кисәкләреннән кыздырып әзерләнгән ашамлык




Лангуст -Кыскычсыз, каты кабырчыклы, ун аяклы, ите ашарга яраклы, озын мыеклы диңгез кысласы




Ландтаг -1.Урта гасырларда Германиядә феодаль кенәзлекләрдәге җирле парламент 2.ГФРда һәм Австриядә аерым өлкәләрне закон чыгаруга хокуклы иң югары органы




Ландшафт -1.Берәр табигый урынның гомуми күренеше, пейзаж 2.Үзенә генә хас рельефы, климаты туфрагы, үсемлекләр һәм хайваннар дөньясы булган җир өслеге




Ландыш -ЭНҖЕ ЧӘЧӘК -Лаләчәләр семь. озынча яфраклы һәм бик кечкенә кыңгыраучыкларга охшаш хуш исле ак чәчәкле үлән




Ланолин -Сарык йонын махсус ысул белән юганда алына һәм медицинада, техникада, косметикада кулл.тор. сары май




Лантан -Һавада оксидлаша һәм кыздырганда яна торган, сирәк таралган химик элемент (La, ат.масс.138.9; 921 град.эри)




Ланцет -Хирургиядә кулл.тор. үткен очлы, ике йөзле пычак




Ланцетник -Формасы белән ланцетка охшаган, ярым үтә күренмәле, хордалы, балык сыман диңгез хайваны




Лаңгырт -Берәр әйбер югарыдан килеп төшкәндә яки ауганда барл.кил. тавышны белдерә [самавыр л. итеп килеп төште]




Лап -тав.ияр.Берәр әйбер җиргә килеп төшкәндә яки кинәт егылганда, һ.б.ш. вакытта барлыкка килә тор. тавышны белдерә




Лапас -Мал-туар, арба-чана, эш кораллары, утын һ.б.ш. нәрсәләрне кояштан, явым-төшемнән ышыклау өчен, баганаларга утыртылган, авыш итеп ябылган түбәле, бер яки ике ягы да ачык булган корылма




Лапидар -(ЛАПИДАРЛЫК) -Кыска һәм аңлаешлы (стиль, сөйләм)




Лапланд - Лопарь -Саам халкының искергән атамасы




Лап-лап - Лап-лоп - Лоп-лоп -Аякны авыр басып атлаганда яки йөгергәндә, авыр әйберләр җиргә төшкәндә һ.б.ш. барлыкка килә торган тавышны белдерә




Лапта -Ике төркемгә бүленеп уйнала торган туп сугу уенының бер төре




Лаптырдау -(ЛАПТЫРДЫК) - Лоптырдау -Зур аяк киеме киеп йөргәндә, берәр нәрсә бик каты җилфердәгәндә һ.б.ш. вакытта тавыш барлыкка килү




Лаптыр-лаптыр - Лаптыр-лоптыр - Лыптыр-лыптыр -Лаптырдау тавышын белдерә




Лапшык -(ЛАПШЫКЛАНУ) - Лапшырдык - Лыпшырдык - Ләпшек - Ләшпердек -с.Мускуллары эластиклыгын югалткан, сәлперәйгән




Лапшырдау - Лапшыру - Лашпырдау -Салынып төшеп чайкалып, тавыш белән җилфердәп тору




Лапы -диал.Урманда җиргә егылган агач




Лапылдау -(ЛАПЫЛДАТУ) -Аякларны авыр итеп басып үзенә бертөрле тавыш чыгару. Лап иткән тавыш чыгу




Лапылык - Урманның куе урыны; җиргә егылган агачлары күп булган урыны




Лапырдау - Лопырдау -Лапыр-лопыр килү




Лапыр-лопыр -Атлаганда өс киемнәре озын булу аркасында яки алар җилдән җилфердәгәндә, берәр нәрсә җилләгәндә һ.б.ш. барлыкка килгән тавышны белдерә. Су кергән аяк киеме белән яки сулы җирдән атлаганда барлыкка килгән тавышны белдерә




Лар -1.Азык-төлек һ.б. әйберләр саклау өчен зур агач әрҗә, өсәк. Тегермәндә тартылган он төшә торган зур тартма. Тартма, әрҗә




Ларек -Кечкенә генә кибет, сату итү чатыры




Ларингаль -с.лингв.Бугазда барлыкка килгән (аваз тур.) (мәс."тәэмин" сүзендәге "э")




Ларингит -Бугаздагы лайлалы катлауның ялкынсынуы




Ларинголог -Бугаз авырулары белгече; отоларинголог




Ларингология -Бугазның анатомиясен, физиологиясен һәм авыруларын өйрәнә торган фән




Ларингоскоп -Бугазны тикшерү өчен озын сапка яссы көзге утыртылган прибор




Ларингоскопия -Бугазны ларингоскоп ярдәмендә тикшерү




Ларинкс -Бугазның тавыш ярылары янындагы өлеше




Ларк[-ларк] -Берәр авыр әйберне кинәт ташлаганда (каты җиргә төшкәндә) барлыкка килгән тавышны белдерә




Лар-лар - Лар-лор -Бертуктаусыз кычкырып сөйләшүне яки шундый сөйләшү тавышларын белдерә




Ларс -Авыр әйбер берәр җиргә килеп төшкәндә яисә аны китереп салганда барлыкка килгән тавышны белдерә




Ларсылдап -Ларс итеп




Ларсылдатып -Ларс иттереп




Ларт-лорт -Каты басып тиз йөргән вакытта барлыкка килгән тавышны белдерә




Ларылдау -Кычкырып сөйләшү, бертуктаусыз сөйләшү. ЛЫАРЫЛДЫК -Ларылдый торган




Ласбын - Ласбыр -(ЛАСБЫРЛАНУ) -диал.Тузгыган озын йонлы [л. эт]. Тузгыган, озын (чәч тур.)




Ласбырдау -Тузгып тору, озын куе йонлы булу




Лас-лос -Салмак кына итеп авыр басып йөргәндә барлыкка килгән тавышны белдерә




Лассо -Иректә йөргән хайваннарны тоту өчен Америкада көтүчеләр, аучылар кулл.тор., очында шума элмәге булган аркан; Корык




Ласт -Судноларның йөк сыешлыгын үлчәү өчен кабул ителгән үлчәү берәмлеге (төрле илләрдә төрлечә)




Ластик -Уң ягы ялтыравыклы киҗе-мамык тукыма (гадәттә кием эчлегенә куела)




Ластыр-лостыр - Лачтыр-лочтыр - Лаштыр-лаштыр - Лаштыр-лоштыр - Лыштык-лыштык - Лыштыр-лыштыр - Ләштер-лөштер -Аяк киеме юеш яки зур булганлыктан, юеш юлда барганда, һ.б.ш. вакытта чыккан тавышны белдерә




Латания -Пальмалар семь. киң җилпәзә сыман яфраклы декоратив үсемлек




Латекс -Каучук алына торган үсемлекләрнең сөт сыман согы (ясалма юл белән дә табыла)




Латераль -с.Янда урнашкан, яндагы (органнар тур.). ЛАТЕРАЛЬ ТАРТЫКЛАР -Телнең кырыйлары (яны) буйлап чыккан һава агынтысы ярдәмендә ясалган тартык авазлар (мәс. "л")




Латин -1.Борынгы Италий өлкәсендә - Лациумда яшәгән кеше 2.с.Борынгы Римга, римлыларга караган 3.с.Латин әлифбасына караган 4.Латин теле 5.иск.Католик




Латиница -Латин әлифбасы




Латифундия -Хосусый карамакта булган эре җир биләмәсе




Латлау -диал.Җайлау, көйләү; җайга китерү




Латыйфа -иск.Кызыклы, көлкеле, үткен мәгънәле кечкенә хикәя; мәзәк




Латы-поты -сөйл.Телне начар, такы-токы белү тур. [русчам бик л.]




Латыш -1.Латвиядә яшәүче төп халык, шуның вәкиле




Лау килү -диал.Ду килү, ыгы-зыгы килү; шау-шу күтәрү




Лаулап яну -диал.Ялкынланып, дөрләп яну




Лауреат -Фән, сәнгать һ.б.ш. өлкәләрдә аеруча зур хезмәтләр өчен бирелә торган мактаулы исем; шундый исем алган кеше




Лаф -и.иск.Мактану; буш сүз. ЛАФ ОРУ -1)Буш, юк-бар сүз сөйләү 2)Мактану, шапырыну




Лафа -Бик уңай, бик яхшы булган эш яки хәл тур.




Лафет -Артиллерия орудиесе беркетеп куела торган стан, җайланма




Лач - Ләч -диал.) I.Бик каты итеп төкергән вакытта барлыкка килгән тавышны белдерә. II.ЛАЧ, ЛӘЧ-диал.) 1.Бөтенләй, манма (юеш булу, чылану тур.). Юеш [печән лач булып ята] 2. Лычкы - Ләчтә -Чи, бөтенләй чи [ипи лач булган][лычкы ипи][ләчтә ипи]




Лач-лач - Лач-лоч - Ләч-ләч -1.Пычрактан яки баткактан атлап барганда барл.кил. тавышны белдерә 2.Берәр нәрсәне ялаганда, чәйнәгәндә яки эчкәндә барл.кил. тавышны белдерә




Лачкылдау -(ЛАЧКЫЛДАТУ) -Лач-лоч иткән тавыш чыгару




Лачма - Лыгыр - Лычма - Ләчмә -Манма, бөтенләй (юешләнү, чылану тур.)




Лачын -1.Бик үткен томшыклы, һавада озын канатларын җәеп, кыялап оча ала торган зур ерткыч кош 2.күч.Батыр, кыю ир-егет тур. с.Батыр, кыю




Лачынчалар -Лачын, бөркет кебек ерткыч кошлар кергән семьялык




Лацкан -Төймәләнә торган өске киемнең (мәс. пиджакның) күкрәк өлешендәге кайтарма якасы




Лашбык -Җәенке, җәлпәк




Лашман -иск.1.Лашманчылык 2.Лашманчы 3.Беренче дөнья сугышы вакытында тыл хезмәте өчен Төркстанның җирле халкыннан җыелган гаскәр. ЛАШМАН ТАРТУ (КУУ, КИСҮ) -Лашманда урман кисү




Лашманчылык -иск.Рев.кадәр солдат хезмәтеннән һәм төрле эш йөкләмәләреннән азат ителгән дәүләт крестьяннарының үз якларыннан китеп кораблар төзү өчен урман кисүе




Лаштырдау -(ЛАШТЫРДАТУ) - Лыштырдау -(ЛЫШТЫРДАТУ) - Ләштердәү -(ЛӘШТЕРДӘТҮ) -Лаштыр-лоштыр иткән тавыш чыгару




Лаякыл -Бик нык (исерү тур.)




Ләббәйкә -1."Боерыкны, әмерне үтәргә әзермен" дигән мәгънәне белдерә 2."Рәхим итегез" дигән мәгънәне белдерә




Ләвәш -1.Эченә ит, тары ярмасы, йөзем һ.б.ш. салып пешерелгән бәлеш 2.диал.Күзикмәк 3.диал.Катлы паштет




Ләгән -Түгәрәк һәм сай зур калай савыт [ауса да, тәгәрәсә дә ләгәннеке бер тавыш]




Ләгънәт -НӘГЪЛӘТ, НӘЛӘТ -1 Ләгънәтләү -Бик каты гаепләү, каргау, каһәр. хәб.функ.Кемне дә булса нәфрәт белән читкә кагу, бик каты гаепләү [сезгә мең ләгънәт!] 2.Яратмаган, күралмаган кеше яки берәр нәрсә тур. тиргәп әйтелә [курка, ләгънәт, курыкса да йолка]. Җиңелчә шелтәләп әйтелгән сүз 3.Бик каты ачулану, нәфрәт, шелтә, канәгатьсезлек һ.б.ш. хисләрне белдерү өчен кулл.




Ләгыйнь -1.Ләгънәтләнгән, мәлгунь 2.Нәфрәт уята торган, әшәке, начар 3.Әшәке, начар, нәфрәт тудыра торган кеше. Хурлау, тиргәү яки җиңелчә шелтәләүне белдерә




Ләгыль -иск.Ал яки кызыл төстәге кыйммәтле таш




Ләҗ -диал.Җәелеп, арка белән (яту турында). күч.Гамьсез рәвештә, бернәрсә дә эшләмичә




Ләҗбәю -диал.Җәелү, җәелеп утыру яки яту




Ләззәт -(ЛӘЗЗӘТЛЕ) (ЛӘЗЗӘТЛЕЛЕК) (ЛӘЗЗӘТЛӘНҮ) (ЛӘЗЗӘТСЕЗ) -Рәхәтлек, рәхәт, кәеф, хозур. Эшне уңышлы башкарудан табылган канәгатьлек хисе. Куанычлы тойгы 2.Тәм




Ләзиз -иск.Ләззәтле, тәмле, татлы




Ләим -иск.Саран; түбән җанлы кеше




Ләйсән -кит.Яз көне беренче тапкыр вак кына сибәләп яуган җылы яңгыр




Ләкән -диал.Агачның төбе-тамыры




Ләкәс -диал.1.Сөйкемсез кеше. Юан кеше 2.Ялкау




Ләкелдәтү -Ялап эчү (эт, песи тур.)




Ләкин -Алда әйтелгәнгә каршы яки аны киметә, үзгәртә торган башка фикер әйтер алдыннан килеп, сөйләмнең шул ике өлешен бәйли торган сүз




Ләкләк -Озын аяклы, озын туры томшыклы зур кош; Каузы




Ләкләкчәләр -Ләкләкләр семьялыгы (челән, ләкләк һәм ибис керә)




Ләкшә -диал.Токмач




Ләкъләка -иск.кит. Ләкәтә -диал. Гәп, әңгәмә, сөйләшү. ЛӘКӘТӘ СУГУ -Юк-бар нәрсә тур. сөйләшү, гәпләшү, ләчтит сату




Ләм -(ЛӘМЛЕ) (ЛӘМЛӘНҮ) -I.1.Сулыклар төбендәге бик вак минераль һәм органик кисәкчәләрдән торган утырма, дуен 2.Лай. II.ЛӘМ -Гарәп графикасындагы "л" хәрефенең исеме




Ләмкә -1.Авыр әйберләрне тартып алып бару яки күтәреп ташу өчен кулбашка салына яисә киелә торган, күннән яки ныклы тукымадан ясалган киң каеш 2.Киемне күтәртеп тору өчен кулбаш аша төшкән тасма




Ләм-мим -Бер сүз дә әйтмәү, сөйләмәү турында [ләм-мим эндәшми утырды][сату турында аңа ләм-мим]




Ләңгелдәү -1.Нечкә тавыш белән өрү, чәңгелдәү 2.күч.Әрләү, хурлау, гайбәт сату




Ләңгелдек - Ләңкә -Ләңгелдәп өрүче, нечкә тавыш белән өрә торган, чәңгелдек (эт, көчек)




Ләң-ләң -Ләңгелдәп өргән эт тавышын белдерә

[Z1]аизм




Ләп - Ләп-ләп - Ләп-лөп -Бер әйбер икенчегә җиңелчә генә бәрелгәндә һ.б.ш. вакытта барл.кил. тавышны белдерә




Ләпек -диал.Баткак, пычрак




Ләпелдәтү -Иреннәрне бер-беренә тидереп һ.б.ш. вакытта тавыш барлыкка килү




Ләпелдәү -1.Бер әйбер икенчесенә бәрелгәндә һ.б.ш. вакытта үзенә бертөрле тавыш барлыкка килү 2.күч.Хәрәкәт итү, хәрәкәттә булу [аягың ләпелдәмәсә, авызың чәпелдәми]




Ләпеш -диал.Кыш уртасында яки иртә язда карны эретә торган җылы һава




Ләпшәю -диал.Җәенкеләнү, ямьшәю, яньчекләнү




Ләпшү -диал.Җебеп төшү, мәлҗерәү




Ләтафәт -иск.кит.Гүзәллек, матурлык




Ләтчә -1.Сусарлар семь. гәүдәсе нечкә һәм сыгылмалы кечкенә ерткыч хайван 2.күч.Ирләр белән чытлыкланырга яратучы яки усал хатын-кыз тур.




Ләтыйф -иск.Гүзәл, матур, нәфис




Ләү -иск.1.Кәлтә, аждаһа 2.Һәр елы берәр хайван исеме белән аталган унике еллык циклның бишенче елы исеме




Ләүкә -Мунчада чабыну өчен биек сәке




Ләүхә -иск.1.Картина, күренеш 2.Вывеска, плакат




Ләүхелмәхфүз -иск.Язмыш, тәкъдир (дин буенча: күктә бөтенесе алдан язып куелган такта)




Ләх -I.Поляк. II.ЛӘХ -Лаякыл, бөтенләй (исерү тур.) [ләх булу]




Ләхәүлә -Ислам динендәге "бөтенесе дә алладан, алла ихтыярында" дигән мәгънәдәге доганың татарча үзенә бер төрле кыскартылмасы




Ләхет -Мәет кую өчен кабер төбенең бер як кырыеннан эчкә таба чокып ясалган урын, уем. Гомумән кабер




Ләчтит -Юк-бар сүзләр, буш сүзләр, сафсата [ләчтит сату]




Лебедка -Йөк күтәрү һәм күчерү өчен җайланма; Чыгыр




Лебердәү -Лебер-лебер итү




Лебер-лебер -Агач яфраклары бер-беренә җиңелчә бәрелгәндә һ.б.ш. вакытында барл.кил. тавышны белдерә




Лев -Болгариядә акча берәмлеге




Левкас -Агач әйберләрнең өслеген буяр алдыннан тигезли торган җилем белән алебастр яки акбур катнашмасы; шул сыланган җирлек




Левкой -татарчасы Шеббуй




Левретка -Бурзай токымыннан булган бүлмә эте




Легаль -(ЛЕГАЛЬЛЕК) (ЛЕГАЛЬЛӘШТЕРҮ) (ЛЕГАЛЬЛӘШҮ) -с.Закон рөхсәт иткән, рәсми рөхсәт ителгән, ачык эшчәнлек алып бара торган




Легато -Бер аваздан икенчегә күчкәндә өзмичә һәм салмак итеп (музыкаль әсәр башкару)




Легаш -Кош яки җәнлек аулаганда аны исеннән эзләп барып таба торган ау эте




Леггорн -Йомырка күп сала торган, күбесенчә ак төстәге тавык токымы




Легенда -1.Тарихи вакыйгалар яки аерым шәхесләр тур. борынгыдан калган шигъри риваять яки фантастик хикәя. Дини фантастик риваять 2.Планга, картага һ.б.ш. карата бирелгән аңлатма язуы һәм шартлы билгеләр 3.Медальгә, металл акчага һ.б.ш. төшерелгән язу




Легендар -с.1.Гадәттән тыш яклары белән легендаларга кергән, аеруча зур батырлыклар күрсәткән 2.күч.Чын булмаган, хыялый




Легион -1.иск.Борынгы Римда эре гаскәри подразделение 2.Төрле чордагы төрле хәрби частьләрнең исеме




Легионер -Легион солдаты




Легирлау - Легирлаштыру -Төп металлга аның үзлекләрен яхшырту өчен башка металл кушып эретү




Легислатура -1.Закон чыгара торган органнарның эшчәнлек чоры, вәкаләт срогы 2.Кайбер илләрдә (мәс.Англиядә) закон чыгара торган органнар (барсы бергә)




Легитимлаштыру -(ЛЕГИТИМ) (ЛЕГИТИМЛЫК) -1.Кем.б. берәр хокукын яки вәкаләтен тану яки раслау 2.Шул хокукны яки вәкаләтне раслый торган документ 3.Никахсыз туган балаларны законлаштыру, аларга законлы балалар хокукы бирү




Ледерин -Махсус лак сеңдерелгән мамык тукымадан торган ясалма күн (китап тышлыгы өчен кулл.)




Леди -Англиядә лорд яки баронет хатыны. Инглиз телле илләрдә кияүдәге хатынны ихтирам йөзеннән шулай атыйлар




Леер -Ике очы ике якка беркетелеп, бик нык тарттырып куелган трос (корабларда ябышып йөрү өчен)




Лезвие -Ике ягы да үткен бик юка корыч пластинка, кырыну приборының бер кисәге




Лезгин -Дагстанда һәм Азербайҗанның төньягында яшәүче халык, шуның вәкиле




Лезгинка -Кызу темпта башкарыла торган Кавказ биюе




Лейб-гвардия -Кайбер монархистик дәүләтләрдә: аерым өстенлекләре булган гаскәр (элек патшаның тән сакчылары)




Лейб-медик -Патша сарае врачы




Лейборист -Политикада реформачылык юлын яклаучы Англия эшчеләр партиясе члены




Лейден банкасы -Электр туплау өчен иң гади прибор




Лейкопластырь -Тиредәге ярага каплый торган ябышкак тукыма тасма




Лейкоцит -Канның ак кан тәнчеге




Лейкоцитоз -Лейкоцитларның вакытлыча күбәеп китүе




Лейкемия -АККАНЛЫЛЫК -Лейкоцитларның бик нык артып китүе белән бара торган авыру




Лейтенант -Армиядә һәм флотта офицер дәрәҗәсе, чины, шуңа ия булган кеше




Лейтмотив -1.Музыка әсәренең буеннан-буена кабатланып килгән төп мотив, тема 2.күч.Кат-кат ассызыклап, басым ясап күрсәтелгән фикер




Лекало -1.Кәкре сызыклар сызу өчен фигуралы линейка 2.иск.Детальләрне туры булмаган контурларын тикшерү инструментының иске атамасы; калибр




Лексема -Үзенең барлык формалары һәм мәгънәләре белән мөстәкыйль эчтәлекле берәмлек буларак сүз




Лексик -с.Лексикага караган




Лексика -Нин.б. бер телдәге яки диалекттагы барлык сүзләр. Нин.б. эшчәнлектә, аның берәр тармагында кулл.тор. барлык сүзләр. Нин.б. язучының телендә кулл. сүзләр составы




Лексикография -(ЛЕКСИКОГРАФИК) -1.Сүзлекләр төзү эше 2.Тел белеменең сүзлекләрне төзү теориясен тикшерү торган бер тармагы




Лексикология -(ЛЕКСИКОЛОГИК) (ЛЕКСИКОЛОГ) -Тел белеменең лексиканы тикшерә торган тармагы, дисциплинасы




Лексикон -Сөйләмнең, язманың сүз байлыгы




Лектор -Лекцияләр сөйләүче




Лекторий -Халыкка лекцияләр сөйләүне оештыру эше белән шөгыльләнүче оешма, лекцияләр өчен билгеләнгән бина




Лекция -1.Югары уку йортларында укытучының үзе укыткан фәнне, предметны телдән сөйләве. Югары уку йортында укытучыларның шундый сөйләвеннән торган уку дәресе. Нин.б. темага халык алдында чыгып сөйләү, чыгыш ясау 2.Лекцияләрнең язмасы, басмасы, конспекты




Лемма -Башка бер теореманы яки теоремаларны исбатлау өчен кирәк булган ярдәмче теорема




Лемминг -Кимерүчеләр отр. чуар, көрән-сары озын йонлы кечкенә хайван, төньяк йомраны




Лемур -1.Борынгы Рим мифологиясендә: үлгән кешенең җаны, өрәк 2.Маймыл белән аңардан түбәнрәк имезүче хайваннар арасында торган хайван, ярым маймыл (Африкада, Азиянең к-кч өлешендә)




Ленд-лиз -Икенче дөнья сугышы вакытында Америка (АКШ) союздаш илләргә бурычка яки арендага кораллар, стратегик чимал, азык-төлек һ.б. бирү системасы




Лендлорд -Англиядә: җирен фермерларга арендага бирүче эре җир биләүче, алпавыт




Ленинизм -Ленин тәгълимәте




Леп -рәв.ЛЕП ИТЕП -Кинәт, кисәктән, капыл [леп итеп исенә төште]




Лепер-лепер -Агач яфраклары, кайбер үсемлекләр һ.б.ш. җилдә селкенеп, бер-беренә бәрелгәндә барл.кил. тавышны белдерә. ЛЕПЕР-ЛЕПЕР КИЛҮ - Лепелдәү - 

Лепердәү - Лешпердәү -1.Көчле рәв. йөрәк яки кан тамыры тибү 2.Лебердәү




Лепкә -Башның түбәсендә маңгай, баш чүмече һәм чигә сөякләре тоташкан урын; Башның түбәдән маңгайга кадәр булган өлеше




Леп-леп -1.Йөрәк яки кан тамыры тибүне белдерә 2.Күбәләк очканда, күз кабакларын еш-еш йомып ачканда һ.б.ш. вакытлардагы хәрәкәтне белдерә




Лепра - Ләперә -Махау авыруы; рус.Проказа




Лепрозорий -Махау авырулы кешеләрнең дәвалау оешмасы, колониясе




Лерт-лерт - Лурт-лурт - Лус-лус - Лыс-лыс - Лүрт-лүрт - Лүс-лүс -Вак адымнар белән салмак кына йөгереп яки юыртып баруны белдерә (ат тур.)




Лесбиянка -Хатын-кызга карата җенси тартылу тоя торган хатын-кыз




Лесбиянлык -Хатын-кыз гомосексуализмы




Лесничий -Урманчылык җитәкчесе




Леспромхоз -Билгеле бер территориядә агач әзерләү, эшкәртү һәм читкә озату белән шөгыльләнә торган предприятие




Лесс -Туфрак барлыкка китерә торган ачык сары төстәге көпшәк тау токымы




Леталь -с.Үлемгә китергән, үлем белән тәмамланган [л. нәтиҗә, л. очрак]




Летаргия -(ЛЕТАРГИК) -Авыр очракларында сулыш алу һәм пульс сизелмәслек дәрәҗәдә булып, организм тышкы реакцияләргә җавап бирми торган, озак йокыга охшаган авыру халәте; Мәрт




Лея -I.Румыниядә акча берәмлеге. II.ЛЕЯ -Кавалерист чалбарының атка атлангач ияргә тиеп торган урынына тегелгән күн яки башка ныклы материал




Лиана -Күбрәк тропик һәм субтропик урманнарда таралган, үрелеп яки уралып үсә торган үлән һәм агач сыман үсемлекләр атамасы




Либерал -1.Либерализм тарафдары 2.Либераллар партиясе әгъзасы 3.Хөр фикерле, хөр фикер яклы кеше 4.күч.Артык килешүчән, юл куючан кеше




Либерализм - Либераллык -(ЛИБЕРАЛЬ) (ЛИБЕРАЛЬЛЕК) -1.Буржуазиянең хокукларын һәм азатлыгын яклый торган дип саналучы политик юнәлеш 2.Хөр фикерлелек, хөр фикер яклы булу 2.күч.Артык килешүчән булу, юл куючанлык




Либерти -Ялтырап торган ефәк яки ярым ефәк йомшак тукыма




Либретто -(ЛИБРЕТТИСТ) -1.Зур музыкаль әсәрнең (опера, оперетта, оратория һ.б.ш.) сүз белән бирелгән тексты 2.Кинофильм яки балетның сценарий планы, схемасы 3.Башкарыла торган әсәрнең гадәттә театр программасында бирелгән кыскача эчтәлеге




Ливрея -Швейцар, лакей һәм кучерларның гадәттә ука тасма тоткан форма киеме




Лига -I.Иҗтимагый-политик берләшмә, берлек [милләтләр л.сы]. II.ЛИГА -Ноталар өстенә дуга рәв. куелган билге, ноталарны бер-береннән аермыйча тоташтан уйнарга кирәклекне белдерә




Лигатура -1.Металлга билгеле бер үзлек бирү өчен хезмәт итә торган ярдәмче эретмә. Алтынга, көмешкә һәм агалтынга катылык үзлеге бирү өчен кулл.тор. бакыр яки аккургаш кушылмасы 2.Бер язу билгесе белән ике яки берничә хәрефне белдерү. Югарылыгы ягыннан бердәй булган ике нотаны тоташтыручы дуга рәв. билге 3.Кан агуны туктату яки кисәтү өчен кан тамырын бәйли торган ефәк җеп




Лигнин -1.Үзагачта була торган органик матдә 2.Үзагачтан ясалган, катлы-катлы юка кәгазь рәв. материал, агач мамыгы




Лигнит -Түбән сыйфатлы соры күмер




Лигроин -Нефтьне куганда барлыкка килә торган продуктларның берсе (ягулык)




Лидер -(ЛИДЕРЛЫК) -1.Политик партиянең, иҗтимагый-политик оешманың һ.б.ш. җитәкчесе, юлбашчысы 2.Ярышта беренче булып баручы кеше яки команда




Лизис -Кайбер авырулар вакытында югары температураның акрынлап төшүе




Лизол -Дезинфекция өчен кулл.тор. кызыл көрән майлы сыекча




Ликбез -иск.1.СССРда грамотасызлыкны бетерү эше 2.Гадәттә олы яшьтәге грамотасызлар укый торган мәктәп




Ликвидация -Эшчәнлеген туктату (оешма, фирма һ.б.ш. тур.)




Ликер -Градусы шактый югары булган татлы исерткеч эчемлек




Лилипут -1.Буе нормаль булмаган бик кыска кеше, кәрлә 2.күч.Игътибарга лаек булмаган, әһәмиятсез кеше тур. 3.күч.Бик кечкенә күләмле әйбер тур.




Лил-лил -Бәпкә чакыру сүзе




Лиман -Елганың диңгез суы баскан тамагы, шунда барлыкка килгән култык яки коры җир белән аерып алынган тозлы күл (шифалы лайга бай була)




Лимб -Почмак үлчәү приборларында әйләнәсе сызыклар белән тигез өлешләргә (градусларга, минутларга) бүленгән яссы металл боҗра




Лимит -Нәр.б. сарыф итү, тоту өчен билгеләнгән норма; Нәр.б. рөхсәт ителгән микъдары




Лимнология -(ЛИМНОЛОГ) -Гидрологиянең эчке сулыкларны өйрәнә торган тармагы




Лимон - Көньякта үсә һәм эре җимеш бирә торган мәңге яшел цитрус агачы. Шуның сары калын кабыклы, әчкелтем, озынча түгәрәк хуш исле җимеше




Лимонад -Лимон яки башка җиләк-җимеш суы кушып ясалган татлы эчемлек




Лимонка -1.Тышкы рәв. белән лимонга охшаган груша төре 2.Формасы лимонны хәтерләткән кул гранатасы




Лимонник -Магнолияләр семь. ак яки алсу чәчәк ата, тәме һәм исе белән лимонга охшаган кызыл җимеш бирә һәм үрмәләп үсә торган куаклык




Лимон-сары -Лимон төсендәге сары




Лимузин -Кузовы ябык җиңел автомобиль




Лимфа -Организм тукымалары арасындагы төссез сыекча




Лимфаденит -Лимфатик төеннәрнең ялкынсынуы




Лимфатик -с.Лимфага караган




Лингвистика -(ЛИНГВИСТ) (ЛИНГВИСТИК) -Тел турындагы фән, тел белеме




Линейка -I.1.Туры сызык сызу яки озынлык үлчәү өчен гадәттә сантиметрларга, миллиметрларга бүленгән туры планка 2.Гаскәр сафы. Хәрбиләрнең, укучыларның сафларга тезелүе




Линза -Ике кәкре яки бер кәкре һәм бер яссы өслекле, үзе аша үтә торган яктылык нурларының юнәлешен үзгәртә торган пыяла




Линия -1.Аралашу юлы (тимер юл, һава юлы, су юлы һ.б.ш.) [трамвай л.се] 2.Аерым пунктлар арасындагы телефон, телеграф элемтәсе һ.б.ш.; шуның өчен хезмәт итә торган җайланма. Электр энергиясен еракка тапшыру корылмасы 3.Окоп һәм ныгытмаларның чиге, рубеж 4.күч.Юнәлеш, эш итү юлы, карашларның юнәлеше [партиянең генераль л.се]




Линкор -Дошман корабларына яки яр буе ныгытмаларына көчле артиллерия һөҗүме ясау өчен билгеләнгән иң зур хәрби кораб




Линогравюра -ж Линолеумга һ.б. пластмассага яссы басма форма белән төшерелгән гравюра




Линолеум -Идәнгә җәю, стенаны каплау өчен һәм полиграфия эшендә кулл.тор., су үткәрми торган калын тукыма




Линотип -иск.Бөтен бер юлны тоташтан коеп җыя торган хәреф җыю машинасы (типографиядә)




Липарит -Составы буенча гранитка охшаган тонык төстәге вулканик тау токымы




Липид - Липоид -Терек организмнарда була торган майсыман органик матдә




Лира -1.Борынгы грекларда кыллы музыка коралы. күч.Шигърият символы; Саз 2.Әйләнә торган түгәрәге булган, клавишлы һәм кыллы борынгы музыка коралы (Украинада, Белоруссиядә) 3.Күкнең төньяк ярымшарындагы Киек Каз Юлы буена урнашкан бер йолдызлык. II.ЛИРА -Италиядә һәм Төркиядә акча берәмлеге




Лиракойрык -Чыпчыклар семь. көрән-соры кош (ата кошның койрыгы лирага охшаган була)




Лиризм -Сәнгать әсәрләрендәге эмоциональлек, аларның нечкә хисләр белән сугарылган булуы




Лирик -I.с.Лирикага караган, лирика булып торган. Хисләр белән сугарылган 2.Йомшак яңгырашлы (тавыш тур.). II.ЛИРИК -и.Лирик әсәрләр язучы




Лирика -1.Әдәби әсәрләрнең кеше кичерешләрен, хисләрен һәм фикерләрен дулкынландыргыч итеп сүрәтли торган, гадәттә шигъри формада язылган төре 2.Нин.б. язучы әсәрләрендә эмоциональ элементлар, хисләр 3.күч.Хис, кичерешләр




Листовка -Гадәттә көн үзәгендә торган политик эчтәлекле, агитацион характердагы басма тексты булган кәгазь бите




Литавра -Күн белән тышланган берничә ярымшардан торган бәрмә музыка коралы




Литва -Литва респ. яшәүче төп халык




Литвалы -Шул халыкның бер кешесе




Литер -Юл йөргәндә билет хакын түләмичә яки льгота белән йөрергә хокук бирә торган таныклык, документ




Литера -Типографиядә хәреф җыю эшендә кулл.тор., бер башына кире ягы белән кабарынкы хәреф яки башка билге төшерелгән дүрткырлы кечкенә борыс




Литий -Йомшак һәм җиңел, көмешсыман ак селтеле металл, химик элемент (li, ат.масс.6.9; 180.5 град.эри)




Литограф -Литография белгече




Литография -1.Яссы таш өслегенә төшерелгән рәсемнән басма алу, шундый таштан рәсем бастыру ысулы 2.Шундый ысул белән бастырып алынган рәсем, басма 3.Шундый ысул белән рәсем, басма эшләнә торган цех, предприятие




Литосфера -Җир шарының тышкы каты кабыгы




Литр -1000 куб сантиметрга тигез булган сыеклык үлчәве. Шул күләмдәге сыеклык микъдары




Литраж -Литрларда үлчәнә торган күләм [кече литражлы мотор]




Лиф -Хатын-кыз күлмәгенең билдән югары өлеше; кыса




Лифт -Күп катлы биналарда һәм шахталарда кешеләр һәм йөк күтәрү-төшерү җайланмасы




Лифтер -Лифтны эшләтүче кеше




Лифчик -1.Хатын-кызларның күкрәкне каплап һәм күтәртеп тора торган эчке киеме; бюстгалтер 2.Оекларны эләктереп кую өчен балалар кия торган җиңсез кыса




Лихтер -Баржа тибындагы, гадәттә үзе йөрми торган судно (якын араларга йөк ташу яисә зур суднолардан йөк бушату-төяү өчен файд.)




Лицевой счет -Билгеле бер кеше исеменә ачылган счет




Лицей -1.Рев.кадәр дворяннарның ир балалары өчен махсус, яхшы шартлары булган урта яки югары юридик ябык мәктәп 2.Махсус урта мәктәп




Лицензия -1.Нин.б. эшчәнлек белән шөгыльләнергә бирелгән рөхсәт, шундый рөхсәт язуы 2.Нәр.б. бушлай яки льгота белән файдалану хокукы




Личинка -I.Күпчелек буынтыгаяклыларның, кайбер җир-су хайваннарының бер үсеш стадиясе (курчаклык стадиясенә кадәр булган үсеш чоры). Шул стадиядәге организм үзе. II.ЛИЧИНКА -Затворның винтовка көпшәсе каналын яба торган кисәге




Лишайник -Җир өстендә, агач кайрыларында, ташта үсә торган, бер организм тәшкил иткән гөмбә белән суүсемнән торган түбән төзелешле үсемлек




Лобан -Кефальләр семь. диңгез балыгы, кушбашның бер төре




Лобби - Лоббист -Парламентта, конгресста һ.б.ш. закон чыгару урыннарында эре компанияләрнең, монополияләрнең интересларын яклап эш итүче кеше яки төркем




Лобзик -Агач әйберләрне сырлап кисү өчен кулл.тор., махсус рамга беркетелгән бик нечкә пычкы




Лобогрейка -Кистереп барылган игенне сәнәк белән ташлап калдыра торган гади ургыч




Логарифм -Билгеле бер санны табу өчен нигез дип аталган санны дәрәҗәгә күтәрергә кирәк булган дәрәҗә күрсәткече




Логарифмик -с.Логарифмга караган




Логарифмлау -Бирелгән санның логарифмын табу




Логик -I.и.Логика белгече. II.ЛОГИК -с.1.Логикага караган 2.Логикага туры килгән 3.Нәр.б. характеры, эчке закончалылары белән бәйләнгән, закончалыклы




Логика -1.Фикерләү законнары һәм формалары тур. фән. 2.Табигать, җәмгыять һәм фикерләү күренешләренә хас булган эчке закончалык 3.Берәр нәрсә тур. караш, мәсләк




Логогриф -Башваткычның бер төре; тиешле сүзне уйлап табып, андагы иҗекләрне яки хәрефләрне алыштырып кую яки төшереп калдыру юлы белән чишелә




Логопед -Логопедия белгече




Логопедия -Сөйләмдәге кимчелекләр (сакаулык, тотлыгу һ.б.) һәм аларны дәвалау турындагы фән




Лоджия -Ян стеналары булган һәм өсте ябулы балкон яки берәр бинага керү өчен хезмәт итә торган шундый бүлмә




Ложа -I.Тамаша залының стенасы буенда берничә кеше утырырлык итеп ясалган аерым бүлем. II.ЛОЖА -Мылтык, винтовка яки автоматның көпшә беркетелгән агач өлеше. III.ЛОЖА -Масон оешмасының бүлеге




Лозунг -1.Берәр җитәкче идеяне, бурычны яки политик таләпне белдерә торган кыска өндәмә; бик кыска форм. шундый эчтәлекле мөрәҗәгать 2.Шундый өндәмә язылган плакат




Локация -Нәрсәнең.б. урынын билгеләү [оптик Л.]




Локализацияләү - Локальләштерү -(ЛОКАЛЬЛӘШҮ) -Билгеле бер чикләр белән чикләү, чикләрдән чыгармау




Локаль -с.Билгеле бер урынга хас булган, билгеле бер чикләрдән чыкмаган; җирле




Локатор -Җисемнең урынын аңардан кайткан тавыш яки радио дулкыннары ярдәмендә билгели торган аппарат




Локма -Бер кабым ашамлык (ит, икмәк һ.б.ш.)




Локомобиль -Төрле машиналарны хәрәкәткә китерә торган пар двигателе




Локомотив -Рельслар буйлап поезд яки вагоннар йөртә торган машина (паровоз, тепловоз, электровоз)




Лом -КАЗЫМА -Нин.б. каты нәрсәне вату, ваклау өчен бер яки ике башы да очланган авыр тимер таяк. (к.: Бөреш)




Ломбард -Әйберне закладка алып, шуның өчен вакытлыча бурычка акча биреп тора торган оешма




Ломовой -1.Ат белән йөк ташучы 2.с.Авыр йөк ташу өчен билгеләнгән




Лонгетт -Сынган сөякләрне ялгап үстергәндә кулл.тор., гипстан ясалган алынмалы бәйләвеч




Лонжа -1.Атны түгәрәк буйлап йөртергә өйрәткәндә кулл.тор. озын бау, корда 2.Акробатикага өйрәнүчеләрне яки цирк гөмбәзе астында бик катлаулы номерлар белән чыгыш ясаучы артистларны тоттырып тору өчен кулл.тор. бау




Лонжерон -Төп буй борыс (автомобиль рамында, самолетның канатында яки корпусында, кайбер көймәләрдә һ.б.)




Лорд -Англиядә югары катлау дворяннарның нәселдән күчә барган титулы, шуңа ия булган кеше. ЛОРД-КАНЦЛЕР -Англиядә лордлар палатасы рәисе һәм суд эшендә югары хезмәт урынындагы кеше. ЛОРД-МЭР -Лондонда һәм Англиянең кайбер башка шәһәрләрендә муниципалитет башлыгы




Лорнет -и.Сапка утыртылган күзлек, саплы күзлек




Лосьон -и.Тирегә сөртә торган хуш исле косметик сыекча




Лот -I.Судно бортында торып, суның тирәнлеген үлчи торган әсбап. II.ЛОТ -Русларда метрик система кертелгәнче кулланылган, 12.8 граммга тигез авырлык үлчәме




Лотерея -Билетларга акча һәм әйбер отышлары уйнату




Лото -Аерым кәгазьгә (картага) төшерелгән номерларны (яки рәсемнәрне) берәү әйтеп торып, уйнаучылар ябып бара торган һәм цифрлар (яки рәсемнәр) рәтен кем элек ябып бетерсә, шул ота торган уен




Лоток -Урамда сату итү өчен ачык прилавка




Лотос -Ашарга яраклы җимеш бирә һәм зур матур чәчәк ата торган көньяк су үсемлеге




Лох -Ашарга яраклы җимеш бирә торган, хуш ислә чәчәкле, көмешсыман тар яфраклы куак




Лоция -1.Диңгез, елга һәм яр буйларының тасвирламасы, шулай ук суднолар йөртү өчен гидрология һәм метеорология белешмәләре бирелгән кулланма 2.Кораблар йөртү турындагы фәннең диңгезләрдә, елгаларда йөзү шартларын өйрәнә торган тармагы




Лоцман -1.Йөзү шартларын яхшы белүче һәм фарватер буйлап суднолар үткәрүче белгеч 2.Ставридалар семь. кораблар һәм эре балыклар (бигрәк тә акула) артыннан азык эзләп ерак араларга йөзеп бара торган кечерәк бер балык




Лояль -(ЛОЯЛЬЛЕК) -с.Дәүләт властена, гамәлдәге законнарга һәм карарларга чынлап яки формаль рәв. генә турылыклы булган. Яхшы мөнәсәбәттә булган, яхшы мөнәсәбәт күрсәтүче




Лөгать -иск.1.Сүз, сөйләм 2.Сүзлек




Лубок -Рәсем бастыру өчен өстенә уеп сүрәт ясалган юкә такта. Шундый тактадан бастырып алынган рәсем




Луда -Аккургаш белән каракургаш эретмәсе (тутыкмасын өчен металл әйберләргә йөгертелә)




Луза -Бильярд өстәле кырыйларында һәм почмакларында шар төшерү өчен астына челтәрле капчык беркетеп куелган тишек




Лунатизм -Төнге йокы вакытында торып, үз-үзен белештермичә йөрүдән һ.б. төрле автомат хәрәкәтләр башкарудан торган халәт, авыру




Лунатик -Лунатизм белән авыручы кеше




Лупа -Предметларны зурайтып күрсәтү өчен кысага утыртылган кабарынкы пыяла; ясмык пыяла




Лыбы -диал.Юкәдән үрелгән кәрзин




Лыбырдау -1.Лыбыр-лыбыр сөйләшү 2.Тиз-тиз, сүзне-сүзгә ялгап сөйләшү




Лыбырдык -1.Ишетелер-ишетелмәс итеп аңлаешсыз сөйләшүче, лыбырдаучы 2.Такылдык




Лыбыр-лыбыр -Ишетелер-ишетелмәс итеп аңлаешсыз сөйләшү вакытында барл.кил. тавышны белдерә




Лыгырдау -1.Белер-белмәс берәр нәрсә турында сөйләү, әйтү, сөйләшү. Сөйләргә ярамаганны сөйләү 2.Әһәмиятсез, җитди булмаган сүз сөйләү; сафсата сату




Лыгырдык -1 Лыгырдавык -Күп лыгырдаучы, буш сүз сөйләүче 2.Буш сүз, сафсата




Лыгыр-лыгыр -Су, ботка һ.б.ш. кайнаганда чыккан тавышны белдерә 2.Лыкы-лыкы -Туктаусыз сөйләшеп тору тур.




Лыгрым -Шыгрым, туп-тулы




Лыҗбырау -диал.Булдыксызлык күрсәтү, җебү




Лыҗырдау -1.Җебеп изрәү, эреп пычрак барлыкка килү (аяк астында) 2.Табада май кыздырганда чыга торган тавыш




Лыкыр -диал.Пычрак, юеш




Лыкырдату -(ЛЫКЫРДАУ) -диал.Пычрату, юешләтү




Лыкырдык -диал.Шапшак кеше, быкырдык




Лып -I.Кинәт утырганда, егылганда яки берәр нәрсәне куйганда барл.кил. тавышны белдерә. II.ЛЫП -Кинәт, капыл




Лып-лып -Берәр әйбер җилдә җилфердәгәндә барл.кил. тавышны белдерә




Лыпшырдау - Ләпшердәү - Ләшпердәү - Ләҗберәю -1.Мускуллар (тән) сәлперәю, йомшару, эластиклыгын югалту 2.Шиңү, сулу (үсемлекләр тур.) 3.Сыгылмалылыгын югалту; йомшару, бушап калу (мәс. шин)




Лыпын -Яссы ягы белән, бөтен өслеген тидереп




Лыпырдау -(ЛЫПЫРДАТУ) -Лыпыр-лыпыр килү




Лыпыр-лыпыр -Җил исеп әйбер җилфердәгәндә, яфраклар селкенгәндә һ.б.ш. вакытларда барл.кил. тавышны белдерә




Лыпырт -Сазга, ләмгә, суга һ.б.ш. килеп төшкәндә барл.кил. тавышны белдерә




Лырт-лырт - Лырык-лырык -Ашыкмыйча гына, салмак кына юыртып баруны яки йөрүне белдерә [алаша л. юырта]




Лыстыр -диал.Искергән, эленеп-салынып торган [л. күлмәк]




Лыстыр-лыстыр - Лычкы-лачкы -Пычрак яки су ерып барган вакытта барл.кил. тавышны белдерә




Лыч -Бөтенләй [лыч су, лыч май]




Лычкылдау -(ЛЫЧКЫЛДАТУ) - Ләчкелдәү -Лычкы-лачкы килү




Лычтырдау -Пычтырдау, пычрану, лычкылдау




Лыш - Лышык -Борын тартып куйганда барлыкка килгән тавышны белдерә




Лышкылдау -Лыш-лыш елау




Лыш-лыш - Лышт-лышт - Лышык-лышык -Борынны еш тартканда яки сулкылдап елаганда барл. килгән тавышны белдерә




Лышпырдап тору -Киемнең зур булып, эленеп-салынып торуын белдерә




Лышпырдык -с.Лышпырдап торган




Лыштыр - Лыштырдык -Өстерәлеп лыштырдый торган; зур (аяк киеме тур.)




Льгота -Нин.б. вазифа үтәүдән, йөкләмәдән, түләүдән өлешчә яки тулысынча азат итү




Лье -Франциядә чама белән 4.5 км.га тигез булган борынгы озынлык үлчәве




Люизит -Төссез сыекчадан торган тотрыклы агулаучы матдә




Люк -1.Эчкә керү, түбәнгә төшү өчен капкач белән ябыла торган тишек 2.Суднода, самолетта ату коралы өчен тишек




Люкс -I.Яктыртылу дәрәҗәсен үлчәү берәмлеге (1 м өслекнең 1 лм яктылык агышы белән тигез яктыртылуы 1 люкс була). II.ЛЮКС -Бик яхшы җиһазланган кибет, кунакханә номеры, купе, каюта һ.б.ш. нәрсәләрнең исеме




Люмбаго -Бик нык бил авырту, Бил кузгалу




Люмен -Яктылык агышын үлчәү берәмлеге




Люминесцент -с.Люминесценциягә нигезләнгән




Люминесценция -Җисемнең җылылык нурлары чыгармыйча, салкын яктылык нурларын чәчүе




Люминофор -Яктылык тәэсирендә люминесцирланучы матдә




Люмпен -ЛЮМПЕН-ПРОЛЕТАРИАТ -Сыйнфый җәмгыятьтә үзләренең сыйнфый йөзләрен югалткан кешеләр катлавы (сукбайлар, хәерчеләр һ.б.)




Люнет -1.Алдында тирән озын чокыр булган, туфрактан өелгән бер-ике валдан торган кыр ныгытмасы 2.Гөмбәз эчендә, ишек яки тәрәзә өстендә көймә сыман уем




Люпин -Кузаклылар семь. яшел ашлама; шулай ук терлек азыгы һәм декоратив үсемлек буларак үстерелә торган үлән




Люстра -Берничә лампа яки шәмдәл куелып, бизәкләп эшләнгән асылмалы яктырту җайланмасы




Люстрин -Ялтыравыклы юка йон яки ярым йон тукыма




Лютеран -Лютеран динен тоткан кеше




Лютеранлык -Протестант диненең XVI гас. Мартин Лютер өйрәтмәсе нигезендә барлыкка килгән бер тармагы




Люцерна -Кузаклылар семь. терлек азыгы итеп кулл. үлән




Люфа -1.Кабакчалар семь. көньякта үсә торган, зур кыярга охшаш җимешле бакча үсемлеге 2.Шуның киптерелгән җепселле җимешеннән ясалган болыт (губка)




Ля -Музыка гаммасының алтынчы авазы; шуны белдерә торган нота




Ляпис - Ләпес -сөйл.) Көмеш нитраты, төссез кристалл порошок (медицинада кулл.)