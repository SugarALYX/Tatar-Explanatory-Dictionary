Ваба -и.1.Косу, эч китү кебек күренешләр хас булган каты йогышлы авыру; холера




Вагаю -1.Вак хәлгә килү, кечерәю, кыскару 2.күч.Әһәмияте кимү яки югалу




Вагон -1.Тимер юлда юлчылар һәм йөкләр ташу өчен махсус корылма 2.Шундый корылмага сыешлы йөкнең микъдары 3.ВАГОН-АРБА -Кырда куну өчен күчерелмәле өйчек




Вагонетка -Тар колеялы яки асылма юлларда йөк ташу өчен кечерәк вагон




Вагон-ресторан -Ресторан урнашкан тимер юл вагоны




Вагранка -Чуен һәм төсле металлар эретү яисә эшләнмәләрне яндырып чыныктыру өчен махсус мич




Вади -Коры елга үзәне (гарәп чүлләрендә)




Ваем -Берәр нәрсә турында кайгырту, борчылу. Гомумән борчу, кайгы-хәсрәт [яшь картайтмый, ваем картайта][бөтен илдә сугыш ваемы]. ВАЕМ ЧИГҮ - Ваемлау -Берәр нәрсә турында борчылу, кайгыру




Ваемлы -Борчыла, кайгыра торган. Борчылу, кайгы-хәсрәт чагылдыра торган [в. чырай]




Ваемсыз -(ВАЕМСЫЗЛЫК) -с.Дөнья мәшәкатьләреннән азат, кайгысыз, гамьсез. Бернәрсә белән дә кызыксынмый, бернәрсәгә дә борчылмый торган, исе китмәүчән, күңел бирмәүчән. Эшкә салкын карашлы




Ваемсызлану -Бернәрсә турында да кайгыртмау, борчылмау; гамьсезләнү




Ваҗиб -с.иск.кит.Мәҗбүри үтәлергә тиешле. ВАҖИБ ИТҮ -Өскә йөкләү (к.: Фарыз)




Ваза -Җиләк-җимеш салу, чәчәк кую яки бүлмәне бизәү һ.б.ш. өчен декоратив савыт




Вазгыять -иск.кит.Торыш, халәт, хәл




Вазелин -Медицинада, техникада, гигиенада кулланыла торган май




Вазифа -1.Үтәлергә тиешле эш, өскә йөкләнгән бурыч 2.Үзеннән алдагы исем белдергән әйбер яки кеше функциясен башкару, алар урынына хезмәт итү [ана вазифасы] 3.Берәр оешмада хезмәт һәм шуңа бәйле бурычлар 4.иск.Эш хакы [аена 10-15 тәңкә вазифа өчен...]




Ваз кичү -Баш тарту [мирастан ваз кичкән][ул теләктән ваз кичтем]




Вай -I.1.Каты аптыраган вакытта әйтелә. Шигырьдә иҗек санын тутыру өчен кулланыла ("ай" артыннан) [ай чәчәк, вай чәчәк, исемең илгә чәчеләчәк] 2.Аптыраш [ни дисәң дә вай]. II.ВАЙГА АЛМАУ -Игътибарга алмау, ис китмәү, үзенчә (гадәттә киресен) эшләү; ай-вайга карамау




Вайвайлау -"Вай-вай" тавышлары чыгарып кычкыру




Вак -с.1.Күләме, зурлыгы ягыннан кечкенә; киресе: эре 2.Яшь, кечкенә (балалар тур.). и.Яшь, кечкенә бала 3.Кечкенә күләмле бериш, бертөрле кисәкләрдән торган. и.Кирпеч, печән, агач кебекләрнең вакланган, уалган оны, чүбе, тузаны [печән вагы] 4.Бер-бер артлы еш кабатлана торган; еш [вак калтырау] рәв.Кыска [вак басып] 5.Аз санлы, зур булмаган [вак төркемнәр] 6.и.Вак акча [синдә вак юкмы?] 7.Матди мөмкинлекләре аз булган; экономик яктан көчсез [вак милекче] 8.күч.Эштә һәм җәмгыятьтә дәрәҗәсе түбән, әһәмиятсез урын тоткан, гади эш урынында эшли торган [вак хезмәткәр] 9.күч.Зур әһәмияткә ия булмаган; икенче дәрәҗәдәге, әһәмиятсез [вак мәсьәлә]. Әһәмиятсез, эчтәлексез; буш 10.күч.Җентекләп, зур игътибар белән эшләүне сорый торган (эш тур.) 11.күч.Вакчыл. ВАК АКЧА -Зур бәяле булмаган металл акча. ВАК БӘЛЕШ -Эченә ит яки җимеш катыш ярма салынган, тышлыгы әче камырдан басылган түгәрәк кечкенә бәлеш. ВАК ИЛӘК -Еш иләк. ВАК КАЛИБРЛЫ -Көпшә куышлыгы кечкенә диаметрлы булган (ату коралы тур.). ВАК ТОВАР -Арзан бәяле һәртөрле галантерея әйберләре




Вакансия -Штатта буш урын




Вакантлы -Эштә, уку йортында: штатта каралып та, шул урынга әле хезмәткәр алынмаган, буш [вакантлы урын]




Вакбаш -Бер төре бал, икенчесе эфир майлары бирә торган вак чәчәкле үлән; рус.Мелколепестник




Ваккорсак -Личинкасы кәбестә күбәләге кортларында паразитлык итә торган элпә канатлы вак бөҗәк; рус.Наездник




Ваклагыч -с.Каты нәрсәне вак кисәкләргә бүлгәли, ваклый торган. и.Ваклау машинасы




Вакланма -и.мат.Берәмлекнең бер яки берничә тигез өлешләреннән төзелгән сан




Ваклану -1.(Ваклау(1) 2.Зурлыгы, күләме ягыннан кечерәю 3.күч.Яшь ягыннан кечерәю, яшәрү 4.күч.Дәрәҗә төшерердәй юк-бар, вак-төяк эшләргә катнашу 5.күч.Вак-төяк, юк-бар нәрсәләргә артык әһәмият бирү; вакчыллану




Ваклап -рәв.1.Аз-азлап, бүлгәләп 2.Җентекләп, төпчеп, бөтен нечкәлекләренә кадәр. ВАКЛАП-ТӨЯКЛӘП -рәв.Аз-азлап, берәмләп




Ваклау -1.Вак кисәкләргә вату, бүлгәләү, тураклау 2.Эре акчаны шул ук бәяле вак акчаларга алмаштыру




Ваклаучы -мат.иск.Вакланмада берәмлекнең ничә тигез өлешкә бүленүен күрсәтә торган сан; Бүлүче




Ваклашу -Әһәмиятсез, вак нәрсәләр (кешеләр, сумма, сүзләр һ.б.) белән артык зур игътибар биреп шөгыльләнү




Ваклык -1.Нечкәлек, вак деталь 2.Зур әһәмияткә ия булмаган кечкенә вакыйга, күренеш. Әһәмиятсезлек, бушлык. Әһәмиятсез, вак-төяк нәрсәләргә зур игътибар итү 3.күч.Түбәнлек, дәрәҗәне, абруйны төшерә торган эш. Әшәкелек, кабахәтлек




Ваклы-төякле -1.Вак-төяк(3,4) 2.Җиңелчә булган. рәв.Җиңелчә [ваклы-төякле сүгенеп]




Вакса -Аяк киеме чистарту өчен крем




Ваксалау -Күн аяк киемен вакса белән чистарту




Ваксыну -1.Берәр нәрсәне вак, әһәмиятсез, икенче дәрәҗәле дип санау. Үзен түбәнсетү, дәрәҗәсен төшерү 2.Вак-төяк нәрсәләргә игътибар бирү; вакчыллык күрсәтү




Ваксыту -Кимсетү, мыскыллау, хурлау




Вак-төяк -с.1.Күләме, микъдары ягыннан зур булмаган, кечкенә, вак. үз ишләреннән кечерәк, ваграк булган. Зур булмаган, күп көч соралмаган (эш һ.б. тур.); аз-маз 2.Яше зур булмаган, кечкенә (балалар тур.) 3.Бәясе югары булмаган (гадәттә кечерәк әйберләр тур.) 4.күч.Җәмгыятьтә зур урын тотмаган, дәрәҗәсез (кеше тур.). Зур әһәмияткә ия булмаган. и.Ваклык(2) 5.и.Ваклык(1)




Вакуум -Һавасыз бушлык. Һаваның сирәкләнгән хәле




Вакханалия -1.Борынгы Римда аракы һәм уен-көлке алласы Вакх (Дионис) хөрмәтенә үткәрелә торган бәйрәм 2.күч.Фәхеш, бозыклык белән бәйләнгән шау-шулы эчү мәҗлесе




Вакцина -Йогышлы авырулардан саклану өчен организмга кертелә торган дару (шул авыруны тудыручы көчсезләндерелгән яки үле микроблардан ясала)




Вакчыл -(ВАКЧЫЛЛЫК) -с.Вак-төяк, әһәмиятсез нәрсәләргә дә игътибар итүче, юк-бар өчен ачуланучы, тиргәүче




Вакчыллану -Вакчыл булу, вакчыл кешегә әйләнү




Вакыйг -и.иск.кит.1.Чынбарлыкта була торган эш яки хәл; чынбарлык 2.рәв Вакыйгда -иск.кит.Чынлыкта, дөреслектә, чынында. ВАКЫЙГ БУЛУ -иск.кит.Чынбарлыкта килеп чыгу, барлыкка килү




Вакыйга -1.Булган эш-хәл, күренеш 2.Әдәби әсәрдә сүрәтләнә торган эш-хәлләр




Вакыйган -кер.иск.кит.Чынлап та, дөрестән дә




Вакыйф -иск.кит.Берәр нәрсәне аңлап белүче, төшенүче, хәбәрдар. ВАКЫЙФ БУЛУ -иск.кит.1)Төшенү, аңлау, белү 2)Дучар булу, тару




Вакыт -1.Философиядә: материя яшәешенең объектив формасы 2.Нәр.б. секундлар, минутлар, сәгатьләр, еллар, гасырлар һ.б.ш. белән исәпләнә торган яшәеш арасы, дәвамлылыгы. Яшәеш дәвамлылыгын үлчәү берәмлеге [җирле в. белән...] 3.Нин.б. эшкә, шөгыльгә бирелгән буш ара [в. табу, в. уздыру] 4.Чор, дәвер, чак [егет в.ларда][көчем бар в.та мин...][мәчет карты булып йөрер в.ымда...] 5.Берәр эш, вакыйга барган чак [дәрес в.ында] 6.Елның, көннең билгеле бер өлеше, арасы [иртәнге в.]. Тәүлекнең сәгатьләр, минутлар белән үлчәнә торган бер мизгеле [в. әле тугыз гына] 7.Берәр эш өчен билгеләнгән срок [ун тәүлек в. бирәм]. Билгеләнгән срокның чиге [тиешле в.ка кил] 8.Момент, мизгел, чак [җайлы в.ны чамалап]. Уңай шарт; форсат, очрак [в.ны ычкындырма] [һәр эшнең үз в.ы бар] 9.хәб.Берәр нәрсә эшләү моменты җитүне белдерә [таралырга в.] 10.Сезон [печән в.ы җитте] 11.Дата [әсәрнең язылу в.ы куелмаган]. ВАКЫТЫНДА -рәв.1.Заманында 2.Тиешле, кирәкле вакытта




Вакыт-вакыт -рәв.Ара-тирә, әледән әле; кайчакларда, кайвакыт




Вакытлы -1.Беркадәр вакыт эчендә генә бара, хәрәкәтләнә, эш итә яки кулланышта була торган; киресе: даими 2.рәв.Тиешле, кирәк чакта, нәкъ моментында [бик в. килдең]. Билгеле бер вакытта, куелган тәртипне бозмыйча [в. ятып, в. тору]. ВАКЫТЛЫ МАТБУГАТ -Билгеле бер ара саен чыга торган газета һәм журналлар




Вакытлы-вакытсыз -рәв.1.Кирәксә-кирәкмәсә; теләсә кайчан. Урынсыз, кирәксез [в. шаярту] 2.Гадәттәгедән бик иртә яки бик соң




Вакытлыча - Вакытча -рәв.иск.кит.Билгеле бер срокка кадәр




Вакытсыз -1.Буш вакыты булмаган 2.Уңайсыз, җайсыз, тиешсез, көтелмәгән, башкаларның кирәге булмаган [в. чакта]. рәв.Тиешсез, җайсыз вакытта [в. кергәнмен] 3.Бик иртә яки бик соң. рәв.Тиешсез вакытта, соңлап [кара төндә в. кем йөри?] 4.Көтелгәннән бик иртә, элек [в. үлем]




Вал -I.Туфрак өеп ясалган озын һәм биек ныгытма. II.ВАЛ -Терәкләрдә әйләнеп, механизмның башка кисәкләрен дә әйләндерә торган үзәк




Валентлы -с.Башка атомнар белән кушылу сәләтенең алда әйтелгән санына ия (мәс. водород бер, кислород ике, углерод ике һәм дүрт валентлы була)




Валентлык -Атомның бер валентлы ничә башка атом белән кушылу сәләтен күрсәтә торган зурлык




Валерьян - Валерьянка -1.Тамырлары медицинада файд. торган үлән; Песи үләне 2.Шуның тамырыннан ясалган дару




Валет -Кәрт уенында: егет рәсеме ясалган кәрт




Валидол -Йөрәкне тынычландыра һәм күңел болгануны туктата торган дару




Валик -1.Кечкенә вал(II) 2.Диванның, тахтаның ике башына куела торган, тыгыз итеп сүс һ.б.ш. тутырылган озынча түгәрәк мендәр




Валла - Валлай - Валлаһ -Валлаһи -1.ВАЛЛАҺИ ӘГӘР -Сөйләгән сүзнең дөреслеген раслау, ышандыру өчен кулланыла торган ант сүзе [билләй, валлай дип әйтәм...]. 2.Берәр нәрсә эшләмәскә үтенгәндә ялвару сүзе [в., әйтмә]. ВАЛЛАҺИ ГАЗЫЙМ -"Алла бөек" (ант итү сүзе). ВАЛЛАҺЕ ӘГЪЛАМ -"Алла барысын белүче" (ант итү сүзе)




Валокордин -Йөрәк тибешен нормальләштерә, тынычландыра торган дару




Валторна -Бүрәнкә сыман киңәйгән авызлы, спираль рәвешендә бөгелгән җиз көпшәле, йомшак көр тавышлы тынлы музыка коралы




Валчык -Берәр нәрсәнең бик вак кисәге. Берәр нәрсәдән кителгән ватык, кыйпылчык




Вальс -Өч музыкаль тактка нигезләнеп, салмак әйләнеп алга барудан торган парлы бию һәм шуның көе




Вальцовка[лау] -Нәр.б. (мәс. тимерне) бер-берсенә тиеп әйләнә торган валлар арасыннан үткәреп җәю




Валюта -1.Илнең акча системасының нигезе, төп күрсәткече булган акча берәмлеге (мәс. АКШта доллар) 2.Илнең акча системасы төре (алтын, көмеш, кәгазь һ.б.ш. акча [бар байлыгын валютага әйләндереп...] 3.Чит ил акчалары. ВАЛЮТА КУРСЫ -Төрле ил валюталарының чагыштырма мөнәсәбәте




Вампир -1.Эре ярканат (кайбер төрләре хайван тиресен ярып кан эчә) 2.Хорафатларда: кабердән чыгып кан эчеп йөри торган үлек: Убыр 3.күч. Канечкеч (кансыз) кеше




Ванадий -Югары сортлы корыч коюда кулланыла торган ачык соры каты металл; химик элемент (V, ат.масс.50.9, 1890 град.эри)




Вандал -1.тар.Рим империясенең бер өлешен басып алып, Римны тар-мар иткән һәм талаган борынгы герман кабиләсе 2.күч.Культура хәзинәләрен ерткычларча җимерүче кеше; вәхши




Ванилин -Ваниль кузакларындагы хуш исле матдә (ясалма да була)




Ваниль -Тропикта үсә торган үрмәле үсемлек. Шуның кулинариядә һәм парфюмериядә кулланыла торган хуш исле киптерелгән җимеше




Ванна -1.Юыну, коену савыты 2.Шундый савытта дәвалану максатында коену процессы [ылыслы в.] 3.Шундый савыт урнаштырылган бүлмә 4.Эчендәге сыеклыкка төрле әйберләр салып эшкәртә торган савыт (мәс. фотографиядә) 5.Тәнне кояш нурлары, һава, су һ.б.ш. ярдәмендә дәвалау, ныгыту [кояш ваннасы алу]. ВАННА КЕРҮ -Ваннада юыну




Варан -Көньякта яши торган зур гәүдәле кәлтә елан




Варвар -тар.Рим империясенә еш һөҗүм итеп торган кабиләләрнең берсе 2.күч.Культура үсеше ягыннан түбән баскычта торган, рәхимсез, ерткыч кеше




Варварларча -рәв.Рәхимсез, аяусыз, вәхшиләрчә




Варварлык -1.Кешеләргә, культура хәзинәләренә һ.б. надан, тупас, рәхимсез мөнәсәбәт, культурасызлык; вәхшилек 2.махс.Борынгы җәмгыять үсешендәге икенче чорның искергән атамасы




Варенье -Шикәр ширбәтенә, балга салып кайнатылган җимеш яки җиләк




Вариант -Нин.б. эшне башкаруда төп чараларның, алымнарның берсе. Берәр нәрсәнең бераз үзгәрешле, ләкин асылда бер үк булган төре




Вариантлылык -Төрле вариантлары булу




Вариацион - Вариацияле -с.Төрле вариантлары булган. ВАРИАЦИЯЛЕ ИСӘПЛӘҮ -Математик анализның бер тармагы. ВАРИАЦИОН СТАТИСТИКА -Табигать һәм җәмгыять күренешләрен өйрәнүдә математик анализ




Вариация -1.Берәр нәрсәнең нигезе, төп эчтәлеге сакланган хәлдә, икенче дәрәҗәле өлешләренә генә кагылышлы үзгәлек. Хайван яки үсемлек төзелешендә төп типтан читкә тайпылыш 2.Бер үк музыкаль тема яки көй төрле ритмда, тональлектә кабатланып, үзгәртелеп язылган әсәр




Вариацияләү -Төрле вариантлар бирү, төрләндерү




Варис -1.Мирас алган яки мирас алырга хокукы булган кеше 2.күч.Берәүнең эшен үз өстенә алып дәвам иттерүче кеше




Варислык -Варис булу хокукы, варис булу




Варисташ -Варис булучыларның берсе




Варьете -Комедия жанрындагы эстрада театры




Варяг -IX-X гас. Көнчыгыш Европа җирләренә басып кергән норманнарның русча атамасы




Васита -иск.кит 1.Берәр нәрсә булдыру өчен кирәкле чара, әмәл. Булышлык 2.Ике кеше яки оешманың үзара бәйләнешенә ярдәм итүче; арадашчы




Васитачы -иск.Арадашчы




Васитачылык -иск.Арадашлык




Вассал -1.Урта гасыр Көнбатыш Европасында: эре җирбиләүче феодалга бәйле вак җирбиләүче 2.күч.Буйсынган, бәйле кеше яки ил




Васыять -1.Берәүнең үлү алдыннан әйтеп калдырган теләге, үтенече 2.Үз юлын дәвам иттерүчеләргә әйтеп калдырылган теләк, киңәш, күрсәтмә. ВАСЫЯТЬ ИТҮ (КЫЛУ) -Нәрсәне дә булса үз үлеменнән соң мирас итеп тапшыру турында күрсәтмә бирү




Васыятьнамә -Васыять язылган кәгазь




Ватан -Туган ил. Туган як




Ватандаш -Ватаннары уртак булган кешеләрнең берсе




Ватанчы - Ватанпәрвәр -иск. Ватандар -иск.) Үз ватанын сөюче, туган иленә һәм халкына җаны-тәне белән бирелгән кеше; патриот




Ватанчыл -с.Ватанны сөючән, ватанга җаны-тәне белән бирелгән; патриотик




Ватанчылык -Ватанчы булу, патриотлык




Вата-сындыра - Вата-сүтә - Вата-җимерә - Ватып-сындырып - Ватып-сүтеп - 

Ватып-җимереп -рәв.Тел законнарын яки көйне бозып, җимереп




Ватерлиния -Судноның нормаль йөкләнештә суга батып тору кимәлен күрсәтә торган сызык




Ватерпас -Агач, җир һәм таш эшләрендә горизонталь тигезлекне күрсәтә торган гади прибор; тигезләгеч




Ватерполо -Суда ике команда арасында уйнала торган туп уены




Ватин -Кием эчлеге һәм тышлыгы арасына җылылык өчен салып калдырыла торган сирәкләнгән йөнтәс трикотаж тукыма




Ватман -Сызык һәм рәсемнәр өчен кулланыла торган югары сыйфатлы тыгыз кәгазь




Ватт -Егәрлек үлчәү берәмлеге




Ваттметр -Электр тогы егәрлеген үлчи торган прибор




Ватт-секунд -(ВАТТ-СӘГАТЬ) -Электр тогы эшен үлчәү берәмлеге




Ваттыру -Машина һ.б.ш. ярдәмендә вату




Вату -1.Каты әйберне кисәкләргә ваклау, таркату. Каты әйберне ике яки берничә өлешкә яру. күч.Таркату, җимерү 2.Эшкә яраксыз хәлгә китерү 3.Җимерү 4.күч.Сүзләрне, тел законнарын яки көйне бозу тур. 5.күч.Сөякләрдә, мускулларда, буыннарда туктаусыз авырту сизү тур.. Саулыкны какшату тур. [иртә ватты дөнья]. Авыр эштән яки күп йөрүдән соң арыту, йончыту [юл ваткандыр, ял итегез] 6.күч.Рухи яктан йончу, нервлар какшау тур. [вата хурлыклы тормыш]




Вату-җимерү -Җимерү, кыйрату




Ватылу -1.Кисәкләргә ваклану, таркалу, сыну, җимерелү (каты әйберләр тур.) 2.Җимерелү, кыйратылу 3.Эшкә яраксыз хәлгә килү 4.күч.Саулык какшау. Бик нык ару-талу 5.Бик нык йончу, нервлар какшау




Ватык -с.1.Кисәкләргә вакланган. Кителгән, ярылган. и.Берәр нәрсәнең сыныгы, китеге, кыйпылчыгы 2.Эшли алмас хәлгә китерелгән, бозылган, бозык. күч.Күп йөрүдән яки башка сәбәптән таушалган, җимерелгән, тигезлеген югалткан (юл тур.) 3.күч.Тел законнарын бозып әйтелгән; бозык (сөйләү, тел тур.)




Ватык-потык - Ватык-сынык - Ватык-чатнак - Ватык-җимерек -Ватылган, җимерелгән, сынган, чатнаган, кителгән (төрле әйберләр тур.)




Вау[-вау] -аваз.Эт өргән тавышны белдерә




Ваучер -и. Иясенә дәүләт милкен яки муниципаль милекне приватизацияләргә (хосусыйлаштырырга) хокук бирә торган кыйммәтле кәгазь




Вафа -иск.кит.Әйткән сүздә тору; тугрылык. ВАФА ИТҮ (КЫЛУ) -иск.Тугрылык күрсәтү




Вафасыз -иск.кит.Тугрылыксыз, хыянәтчел




Вафат -Үлем [атасының вафатыннан соң]. хәб.[...бүген төнлә вафат]. ВАФАТ БУЛУ -Үлү




Вафля -Өслеге кәрәз сыман итеп ясалган юка печенье




Вахмистр -Патша Россиясендә атлы гаскәрдә солдатның иң югары дәрәҗәсе. Кайбер чит илләрдә солдатның иң югары дәрәҗәсе




Вахта -1.Корабта дежурлык. Өзлексез эшләүне таләп итә торган эшләрдә бер смена дежурлык 2.Экипажның, бригаданың дежурлык итә торган өлеше. Аерым кеше(ләр) вахта хезмәтен башкара торган вакыт, смена




Вахтачы -Вахтада торучы кеше




Вахтер -Оешмада дежур каравылчы




Вә -иск.кит.Һәм




Вәгазь -1.Үгет, нәсихәт, яхшылыкка өндәү 2.Дини нәсихәт бирү төсендәге чыгыш. ВӘГАЗЬ ИТҮ (КЫЛУ) -Үгетләү




Вәгазьләү -Үгет-нәсихәт бирү, үгетләү. ВӘГАЗЬ-НӘСИХӘТ -җый.Үгет-нәсихәт




Вәгазьче -1.Вәгазь сөйләүче, үгет-нәсихәт белән шөгыльләнүче, үгет-нәсихәт бирергә яратучы кеше 2.с.Берәр фикер, караш таратучы, пропагандалаучы




Вәгаләйкемәссәләм -иск.Сезгә дә тынычлык телим (ирләрнең ирләр сәләменә каршы җавап сүзе)




Вәгъдә -1.Берәр нәрсә эшләргә, башкарырга  дип үз ризалыгың белән алган йөкләмә 2.Ант 3.Үзара килешү, алдан сүз беркетү 4.Алдан килешенгән срок. Билгеләнгән срок [ходайдан вәгъдә җитсә...] ВӘГЪДӘ БИРНӘСЕ -Башкода килеп сөйләшкәндә кыз ягыннан ризалык билгесе итеп егет ягына бирелә торган бүләк. ВӘГЪДӘ БҮЛӘГЕ -Кыз белән егетне өйләндерү турында беренче килешү булгач ике яктан да бирелә торган бүләк




Вәгъдәләшү -Вәгъдә куешу, килешү, сүз беркетү




Вәгъдәләү -сир.Вәгъдә итү




Вәгъдәле -1.Вәгъдә(1) белдергән 2.Вәгъдәләшкән, өйләнергә яисә кияүгә чыгарга килешенгән, сүз куешкан 3.Алдан билгеләп куелган (көн, сәгать, срок һ.б.ш. тур.) 4.Биргән сүздә тора торган




Вәгъдәсез -Сүзендә тормаучы




Вәгъдәчел -с.1.Вәгъдәсендә торучы, биргән сүзен үтәүче. 2.Вәгъдә бирергә яратучы




Вәземләү -Берәр нәрсәне җентекләп, ваклыкларына кадәр тәфсилләп сөйләү




Вәзен -иск.Шигырь үлчәве; ритм




Вәзендәш -иск.Бер үлчәмдәге; ритмдаш




Вәзенчәлек -иск.Ритмика




Вәзир -Урта гас. Якын һәм Урта Көнчыгыш илләрендә: патша яки ханның дәүләт эшләрен башкаручы иң зур дәрәҗәле вәкиле




Вәйран -иск.Ватык, җимерек хәлгә килгән 2.күч.Бик аптыраган [караса, в. калды] 3.күч.Зая, әрәм [яшь гомер в. үтә]




Вәкаләт -1.Берәр кешегә оешма яки җәмәгать тарафыннан теге яки бу эшне эшләргә бирелгән хокук 2.Вәкиллек, вәкил булып тору, вәкил булып саналу. ВӘКАЛӘТ КӘГАЗЕ - Вәкаләтнамә -иск.кит.) Берәр нәрсә эшләргә хокук бирә торган кәгазь; мандат




Вәкаләтле -Нин.б. эшне үтәргә вәкаләте, хокукы булган




Вәкарь -кит.Олысымаклык, мәһабәтлек, горурлык, җитдилек




Вәкарьле -Үз дәрәҗәсен белгән, олысымак, эре, мәһабәт, мәгърур. рәв.Эре, мәгърур рәвештә. рәв.Салмак, эре




Вәкарьлек -кит.Олысымаклык, мәһабәтлек, горурлык




Вәкил -1.Берәр кеше яки оешма кушуы буенча алар исеменнән эш йөртүче, ышанычлы кеше. Ил интересын яклаучы дәүләт хезмәткәре 2.Теге яки бу катламга, төркемгә караган һәм аларга хас сыйфатларны үзендә берләштергән кеше [татар сәнгатенең күренекле вәкиле]




Вәкиллек -1.Вәкил булу 2.Ил яки оешма тарафыннан бирелгән хокук; вәкаләт 3.Берәр оешмага җибәрелгән вәкилләр 4.Ил, оешма интересларын күзәтә торган оешма [дипломатик в.]. ВӘКИЛЛЕК ИТҮ -Берәр кеше яки оешма интересларын яклаучы хезмәтен үтәү




Вәкиллекле -1.Вәкаләтле 1.Сайланып куелган вәкилләрдән торган 3.Катнашучылар саны күп булган [в. очрашу]




Вәкыф -иск.кит.Берәр кеше яки җәмәгать тарафыннан уку-укыту, ярлыларга ярдәм өчен бүләк итеп бирелә торган акча яки мал. ВӘКЫФ ИТҮ -Мәдрәсә, мәчет тоту өчен (акча яки мал) бүләк итү




Вәкыфнамә -иск.кит.Вәкыф бирелү турында рәсми кәгазь




Вәләкин -терк.иск.кит.Ләкин, әмма, тик




Вәли -иск.1.Хуҗа, ия, башлык 2.Яклаучы, опекун 3.Изге. ВӘЛИ ВӘКИЛ -Никахка кадәр булган килешү (иҗабе кабул) вакытында кыз яки егет исеменнән эш йөртүче кеше. ВӘЛИ НИГЪМӘТ -иск.Ашамлык-эчемлек иясе, туйдыручы кеше




Вәс - Вәс-вәс -Сарык чакырганда әйтелә




Вәсвәсә -1.Коткы, котырту, котырык 2.Шик, шикләнү. шом




Вәсвәсәләнү -Шикләнү, шомлану




Вәсвәсәле -1.Күңелне котырта, аздыра торган 2.Шик, шөбһә, шом тудыра, шикләндерә торган 3.ВӘСВӘСӘЧЕЛ -Һәрнәрсәдән шикләнүчән, һәркемгә шикләнеп караучан




Вәсвәсәче -1.Котыртучы, күңел аздыручы 2.Шик, шом таратучы




Вәссәләм -Берәр эшне тизлек белән төгәлләүне белдерә; Бетте-китте




Вәсыф -Вәсыф итү -иск.кит.Сыйфатлау, тасвирлау




Вәхи -Алла тарафыннан пәйгамбәр күңеленә салынган фикер, хәбәр




Вәхши -с.1.иск.Кыргый (хайваннар тур.). и.иск.Кыргый хайван. иск.Кеше кулы тимәгән, кеше яшәмәгән 2.Культура үсешенең түбән баскычында торган (кешеләр тур.). и.Шундый кеше 3.күч.Явыз, рәхимсез, варвар, культурасыз (кеше тур.). и. Шундый кеше




Вәхшиләнү -1.иск.Кыргыйлану 2.күч.Ерткычлану, рәхимсезләнү




Вәхшилек - Вәхшәт -кит.) Вәхши(3) булу




Вегетариан -Үсемлек һәм сөттән әзерләнгән азыклар белән генә тукланучы кеше, ит ашамаучы




Вегетатив -с.Хайван яки үсемлекләрдә организмның туклануына хезмәт итә торган. ВЕГЕТАТИВ НЕРВ СИСТЕМАСЫ -Нерв системасының эчке органнар эшчәнлеген һәм матдәләр алмашын тәртипкә сала торган бер өлеше. ВЕГЕТАТИВ ОРГАН -Үсемлекнең туклану һәм үсү өчен хезмәт итә торган органы (тамыр, сабак, яфрак). ВЕГЕТАТИВ ҮРЧҮ -Вегетатив органнар ярдәмендә, җенси юлдан башка гына үрчү




Вегетация -Организмның туклануы, актив тереклек итүе, үсүе [в. чоры]. ВЕГЕТАЦИЯ ЧОРЫ -Ел дәвамында үсемлекнең үсү, җитлегү, үрчү чоры




Ведомость -1.Нин.б. фактик белешмәләр исемлеге [эш хакы түләү ведомосте]




Ведомство -Дәүләт идарәсенең бер тармагы һәм аңа хезмәт күрсәтә торган оешмалар системасы [хәрби в.]




Вездеход -Начар юллардан яки юлсыз җирдән йөрү өчен махсус автомобиль




Вексель -Бурычка алган акчаны билгеләнгән срокка кире кайтару турында бирелгән язма йөкләмә




Вектор -Билгеле торыш һәм юнәлеш алган туры сызыкның бер өлеше




Велодром -Велосипед ярышлары өчен махсус спорт корылмасы




Велорикша -Кайбер Азия илләрендә кешеләр йөртү яки йөк ташу өчен җайланган велосипед (к.: Рикша)




Велосипед -Аяклар белән хәрәкәткә китерелә торган ике яки өч тәгәрмәчле җиңел машина




Велосипедчы -Велосипедта йөрүче. Велосипед спорты белән шөгыльләнүче




Вельбот -Кечерәк мачталы һәм җилкәнле, дүрт яки алты ишкәкле, ике башы да очлаеп торган җиңел, тиз йөрешле көймә




Вельвет -Куе төкләре белән хәтфәгә охшаш киҗе-мамык тукыма




Вельветка -Вельветтан тегелгән куртка




Вельможа -1.иск.Бик югары дәрәҗәле бай түрә 2.күч.Үзен зурга санап, масаеп йөрүче кеше тур.




Велюр -Куе, йомшак, бик кыска төкләре аз гына беленерлек итеп эшкәртелгән постау яки югары сорт юка һәм тыгыз фетр




Вена -Әгъзалардан йөрәккә таба кан үткәрә торган тамыр




Венгерка -1.Венгр гусарлары формасына охшатып, алдына аркылы ука шнурлар тегелгән куртка 2.Венгр халык биюләренә нигезләнгән бал биюе һәм шуның музыкасы




Венгр -МАДЬЯР, МАҖАР иск.) Венгриядә яшәүче төп халык һәм шуның бер кешесе




Венерик -и.Сифилис, шанкр, гонорея кебек авырулар белән авыручы кеше. ВЕНЕРИК АВЫРУ -1)Күбесенчә җенси юл белән тарала торган йогышлы авыру; сифилис, гонорея, шанкр 2)Венерик авырулы кеше




Венеролог -Венерик авырулар буенча белгеч-врач




Венерология -Медицинаның венерик авыруларны өйрәнә торган бүлеге




Вензель -Исем-фамилиянең бер-беренә матур итеп чорналып язылган баш хәрефләре




Веноз -Венадан ага торган, венага бәйле [в. кан]




Венок -Түгәрәкләп үрелгән чәчәкләр яки ботаклар бәйләме




Вентиль -1.Сыекча, пар, газ һ.б.ш. агымын ачу-ябу өчен клапан 2.Тынлы музыка коралында тавышны үзгәртә торган җайланма




Вентилятор -ҖИЛЛӘВЕЧ, ҖИЛЛӘТКЕЧ -Җилләтү өчен һава агымы булдыру җайланмасы




Вентиляцион -Вентиляциягә бәйләнешле




Вентиляция -1.Бинаның һавасын җилләтү. ясалма һава агымы булдыру 2.Шуның өчен хезмәт итә торган җайланма яки җайланмалар системасы




Вепс -С-Петербург тирәсендә, Вологда өлкәсендә һәм Карелиядә яшәүче халык, шуның бер кешесе




Веранда -Өй стенасы тирәли яки өйнең бер стенасы буенча эшләнгән ябык балкон




Вербовка -Кешеләрне берәр эшкә, оешмага тарту, яллау




Вердикт -Гаепләнүченең гаеплеме-түгелме булуы турында антлы утырышчылар чыгарган карар




Вермишель -Фабрикада әзерләнгән түгәрәк нечкә токмач




Вермут -Йөзем аракысына кайбер үлән төнәтмәләре кушып ясалган эчемлек




Вернисаж -Сәнгать күргәзмәсен иң башта белгечләр генә карау; шундый күргәзмәнең ачылу көне




Версификатор -кит. Шигырьне җиңел чыгара торган, ләкин шигъри таланты булмаган кеше




Версия -Берәр факт яки вакыйга турында бер-береннән аермалы булган төрле аңлатмаларның берсе




Верстак -Агач яки металл әйберләрне кулдан эшкәрткәндә шул әйберләрне беркетү өчен җайланмалары булган эш өстәле




Верстатка -Хәрефләрне кул белән җыйганда кулл.тор. типография җиһазы




Верстка -1.Типографиядә биткә салынган набор. Наборны биткә салу 2 Версткалау -наборны биткә салу




Вертикаль -с.1.Горизонтка карата перпендикуляр; асылма, асма, тек, текә. рәв.Горизонтка перпендикуляр рәвештә 2.и.Асма белән бер юнәлештәге туры; вертикаль сызык




Вертолет -Һавага вертикаль күтәрелә, бер урында асылынып тора ала торган очкыч




Вертолетчы -Вертолет белән идарә итүче кеше




Верфь -Суднолар төзи һәм ремонтлый торган предприятие




Вершок -Русларда метрик система кергәнче кулланылган һәм чама белән 4.4 сантиметрга туры килгән озынлык үлчәве




Вестерн -Көнбатыш Америкага беренче булып килгән ак тәнлеләр тормышы тур. маҗаралы фильм




Вестибюль -Урам яктан кергәндә бинаның алгы бүлмәсе (гадәттә җәмәгать урыннарында). ВЕСТИБУЛЯР АППАРАТ -Баш һәм гәүдә торышы үзгәрүен, гәүдә хәрәкәте рәвешен билгели торган һәм эчке колакта урнашкан сизү органы




Вестовой -Офицерның хезмәткә бәйле йомышларын үтәү өчен билгеләнгән солдат; йомышчы солдат




Вет... -Кушма сүзләрдә "ветеринария" сүзенә туры килә торган беренче кисәк (мәс. Ветврач, Ветпункт)




Ветврач -Ветеринария врачы




Ветеран -1.Элекке берәр сугышта катнашкан кеше. Элекке сугыш вакытында хәрби хезмәттә булган кеше 2.Берәр өлкәдә озак һәм күп хезмәт күрсәткән кеше




Ветеринар -Ветеринария белгече




Ветеринария -Хайваннарны дәвалау турындагы фән




Вето -Тыю, юкка чыгару (дәүләт органнарында, халыкара хокукта)




Ветсанитар -Ветеринария санитары




Ветфельдшер -Ветеринария фельдшеры




Ветчина -Тозлап ысланган дуңгыз боты




Вжжт -аваз.1.ВРРР -Берәр нәрсәнең бик кызу хәрәкәт итүеннән барлыкка килгән тавышны белдерә. 2.хәб.Берәр нәрсәнең бик тиз хәрәкәт итүе, хәрәкәт иткән булуы һәм бик тиз югалуы тур




Взвод -I.Пехотада ротаның, кавалериядә эскадронның, артиллериядә батареяның һ.б.ш. зур булмаган бүлекчәсе. II.ВЗВОД -Ату коралында затворның яки йозакның бәрмә механизмын атуга әзер хәлдә тота торган деталь




Виадук -Тирән чокыр, тарлавык яки юл өстеннән салынган күпер




Вибратор -Тирбәнү, калтырау, электр дулкыннары һ.б.ш. тирбәлешләр барлыкка китерә торган прибор, механизм




Вибрацион -с.Вибрациягә бәйләнешле, шуңа нигезләнгән, шуның белән эшли торган




Вибрация -Тыгыз яки сыгылмалы җисемнең тирбәнүле хәрәкәте, калтыравы




Вибрацияләнү -Вибрациягә тару, калтырау, дерелдәү




Вибрион -Бөгелгән таякчык яки өтер рәв. бактерия




Виброскоп -Механик тирбәнешләрне билгели, үлчи торган прибор




Виварий -Хайваннарны өйрәнү, алар өстендә тәҗрибә ясау өчен махсус бина




Вивисекция -и. Фәнни максатлар белән тере хайванны ярып карау




Вигвам -Төньяк Америка индеецларының тире, кабык, чыбык-чабык белән капланган торагы, алачыгы




Вигонь -Көньяк Америкада яши торган, нечкә йомшак йонлы дөя сыман хайван (ламаның бер төре)




Видео -сөйл.I.Видеомагнитофон II.ВИДЕО... -Кушма сүзләрдә "электроник экран" мәгънәсендәге беренче кисәк (мәс. Видеотелефон, Видеомагнитофон)




Видеоклип -Экранда төрле сүрәнтләр күрсәтү белән бергә бара торган эстрада җыры




Видеомагнитофон - Видик -сөйл.) -Махсус кассетадагы тасмага язылган фильмны күрсәтә торган аппарат




Видеопиратлык -Видеофильмнарны законсыз копияләү һәм тарату




Видеотасма -Кинофильм яздырылган магнитлы тасма




Видеотека -Видеофильмнар тупланмасы




Видеотелефон -Экранда бер-береңне күреп сөйләшергә мөмкинлек бирә торган телефон




Видеофильм -Магнитлы тасмага (яки махсус тасмага) икеле кодлар белән яздырылган фильм




Виза -1.Берәр дәүләткә керү, аннан китү яки территориясе аша үтү өчен паспортка языла торган махсус рөхсәт 2.Документта: аның теркәлүен, тикшерелүен раслый торган билге. күч.Берәр нәрсәгә рөхсәт




Визажист -Макияж, косметик грим салу белгече




Визир -Оптик приборларны төбәү җайланмасы




Визирлау -Оптик яки почмак үлчәү приборын берәр ноктага төбәү




Визит -Берәр җиргә кыска вакытка барып чыгу (гадәттә рәсми рәвештә). ВИЗИТ КАРТОЧКАСЫ -Берәр кешенең исем-фамилиясе, профессиясе, адресы һ.б.ш. язылган кечерәк калын кәгазь




Визуаль -с.Гади күз яки оптик прибор ярдәмендә күренә торган




Вика -Кузаклы азык үсемлеге




Викинг -тар.Борынгы Скандинавиядә диңгез сугышчысы




Викторина -Фән-гыйлемнең төрле өлкәләренә караган сорауларга җавап бирү уены




Виктория -1.Бакча җиләгенең эре сорты 2.Бик зур яфраклары су өстендә йөзеп йөри торган, эре чәчәкле тропик су үсемлеге




Вилаять -иск.кит.1.Илдә эре административ берәмлек; өлкә 2.Ил, дәүләт




Вилдан -дини.Оҗмахта хезмәт күрсәтүче егет




Вилла -Гадәттә аерым бакча эченә салынган йорт яки дача




Винегрет -Ваклап туралган берничә төр яшелчәгә үсемлек мае, аш тәмләткечләр салынган салкын ашамлык




Виноград -Йөзем




Виноградчылык -Йөзем үстерү эше, авыл хуҗалыгының шуның белән шөгыльләнә торган тармагы




Винт -I.1.Шөреп 2.Техникада: валга беркетелгән әйләнмәле калаклар. II.ВИНТ -Кәрт уенының бер төре




Винтовка -Көпшәсенең эче әйләнмә сырлы мылтык




Винчестер -I.Ау мылтыгы төре. II.ВИНЧЕСТЕР -Исәпләү техникасында: информация яздыру җайланмасы (каты диск)




Виньетка -Китапның беренче битендә яки бүлек башында я азагында, альбомнарда рәсем сыман кечерәк бизәк




Виолончелист -Виолончельдә уйнаучы музыкант




Виолончель -Сызгыч белән уйный торган, бас-тенор диапазонлы, дүрт кыллы, скрипка рәвешендәге зур музыка коралы




Вира -Йөкчеләр, диңгезчеләр телендә "күтәр!" дигән мәгънәдә йөри торган боерык




Вираж -I.1.Самолет, автомобиль, велосипед һәм мотоциклның әйләнә буенча борылышы 2.Автомобиль, велосипед, мотоцикл кискен борылганда аумасын өчен юлның эчке якка авышрак итеп салынган өлеше. II.ВИРАЖ-Фоторәсемгә төс бирә торган химик эремә




Виражлау -Фоторәсемне билгеле бер төскә кертү




Вирд -Билгеле бер вакытта укылырга тиешле дога, аять




Виртуаль -с.1. Дөньяда булмаган, ләкин ихтимал булган яисә аңда, фантазиядә корыла торган [виртуаль чынбарлык] 2.Бик тиз арада барлыкка килә һәм юкка чыга торган [виртуаль кисәкчә]




Виртуоз -Үз эшен нык дәрәҗәдә оста башкара торган кеше




Виртуозлык -Берәр эштә бик нык осталык




Вирус -I.Нәселдәнлек матдәсеннән (ДНК яки РНК) һәм аксымлы тышчадан гына торган, гадәттә йогышлы авырулар тудыручы бик вак, күзәнәксез микроорганизм. II.ВИРУС -Компьютер программаларын боза, зарарлый торган, үзлегеннән үрчеп таралуга сәләтле электрон программа




Вирусология -Вирусларны(I) өйрәнә торган фән




Виски -Англиядә һәм АКШта киң таралган аракы




Вискоза -Целлюлозаны махсус эшкәртеп ясалган җепселләр, ясалма ефәк, целлофан ясау өчен кулланыла торган матдә




Висмут -Көмешсыман кызгылт уалучан металл, химик элемент (Bi, ат.мас.209; 271.3 град.эри)




Вист -1.Кәрт уены төре 2.Кайбер кәрт уеннарында: прикуп алучыга каршы уйнау




Витализм -(ВИТАЛИСТ) (ВИТАЛИСТИК) -Биологиядә: тереклекне табигатьтән өстен "тереклек көче" булу белән аңлата торган идеалистик караш




Витамин -Матдәләр алмашы һәм тереклек эшчәнлеге өчен аз микъдарда кирәкле органик матдә




Витраж -Тәрәзә, ишек һ.б.ш. әйберләрдә төсле пыялалардан ясалган рәсем яки бизәк. (к.: Вираж)




Витрина -1.Кибеттә товар күрсәтү өчен махсус тәрәзә 2.Музей әйберләрен, гәзитләрне һ.б. күрсәтү өчен пыяла тартма яки шкаф




Вице- -Кушма сүзләрдә "урынбасар", "ярдәмче" мәгънәсен белдерә торган беренче кисәк (мәс. вице-президент, вице-консул)




Вице-адмирал -Контр-адмирал һәм адмирал арасындагы хәрби диңгезче званиесе һәм шуңа ия кеше




Вице-губернатор -Губернатор урынбасары




Вице-президент -Президент урынбасары яки ярдәмчесе




Вицмундир -Патша Россиясендә чиновникларның форма фрагы




Власть -1.Дәүләт белән идарә итү хокукы, политик хакимлек 2.Дәүләт идарәсе органнары, хөкүмәт. ВЛАСТЬ ТОТУ -Хакимлек итү




Властьлар -Дәүләт хезмәтендәге кешеләр; администрация; түрәләр 3.Кешеләр өстеннән хакимлек итәргә хокук һәм мөмкинлек




Вобла -Гадәттә ысланып һәм киптереп ашала торган балык




Водевиль -Диалоглары шаян җырлар белән чиратлашып килгән комедия




Водолаз -Су үткәрми торган кием киеп су астына төшүче кеше




Водород -Кислород белән кушылып су барлыкка китерә торган җиңел газ, химик элемент (H, ат.масс.1.0; -252.9 град.кайный, -259 град.эри)




Воевода -1.тар.Борынгы Русьта гаскәр башлыгы, ә XVI-XVIII гас. шәһәр яки өлкә башлыгы 2.Польшада воеводалык башлыгы




Вокализм -лингв.Телнең сузык авазлар системасы




Вокалист -1.Вокаль сәнгать белгече, җырчының тавышын тәртипкә салучы, үстерүче белгеч 2.Үз тавышының мөмкинлекләреннән бик оста файдалана белүче җырчы




Вокаль -с.Җырлау өчен билгеләнгән, җырга, җырлауга бәйле




Вокзал -Тимер юлда яки пристаньдә пассажирлар өчен билгеләнгән бина




Волан -1.Күлмәккә тегелгән җиңел тукыма я челтәр тасмасы 2.Бадминтон тубы




Волейбол -Тупны ятьмә аша кул белән чөюдән торган спорт уены




Волейболчы -Волейбол уйнаучы кеше




Волокита -Суд яки административ эшләрне, берәр мәсьәлә чишүне, артык формальлеккә бирелеп, юри озакка сузу




Волокитачы -Бирелгән эшне юри әкрен башкаручы, бутаучы, волокита тудыручы кеше




Волость -1.Патша Россиясендә һәм СССРда 1930 елга кадәр: өяз составына кергән кечерәк адм.-территориаль берәмлек 2.сөйл.Волость идарәсе урнашкан авыл; волость үзәге




Вольер -Хайваннарны һәм кошларны ачык һавада асрау өчен киртәләп алынган урын




Вольт -Электр тогы көчәнешен үлчәү берәмлеге




Вольт-ампер -Алмаш электр тогы егәрлеген үлчәү берәмлеге




Вольтметр -Электр тогы көчәнешен үлчи торган прибор




Вольфрам -Көмешсыман ак, авыр эрүчән металл, химик элемент (W, ат.мас..183.9, 3410 град.эри)




Вольфрамит -Каты корычның махсус сортын койганда кулл.тор. минерал




Волюнтаризм -1.Дөнья үсешендә хәлиткеч рольне ихтыяр уйный дип санаган фәлсәфи караш 2.Психик тормышның хәлиткеч факторы итеп ихтыярны санау




Волюнтарист -Волюнтаризм(1) тарафдары




Волюнтаристик -с.Волюнтаризмга бәйләнешле




Восстание -Халыкның массакүләм кораллы чыгышы; баш күтәрү




Вотум -Тавыш бирү юлы белән чыгарылган карар




Вотчина -XII-XVII гас. Россиядә эре җирбиләүченең мирас булып килгән җире, утары




Вөҗдан -Үз эшләрең, үз-үзеңне тотышың өчен әхлакый җаваплылык хисе; намус. ВӨҖДАН ИРЕГЕ (ИРКЕНЛЕГЕ) -иск.) Гражданнарның берәр динне тотарга яки тотмаска хокукы




Вөҗданлы -с.Намуслы, гадел, вөҗдан белән эш итә торган




Вөҗдансыз -с.Намуссыз, оятсыз. и.Шундый кеше




Вөҗдансызлану -Намуссызлану, оятсызлану




Вөҗдансызлык -Намуссызлык, оятсызлык




Вөҗүд -иск.кит.1.Яшәеш, тормыш, барлык 2.Күңел, рух, рухи халәт




Врач -Югары медицина белеме алган кеше




Врачлык -1.Врач һөнәре, хезмәте 2.Дәвалау эше. ВРАЧЛЫК ИТҮ -Врач булып эшләү, врач хезмәтен башкару




Втулка -Эченә икенче бер детальне кертеп утырту өчен тишеге булган цилиндрик деталь




Вуаль -1.Хатын-кыз эшләпәсенә беркетелеп, гадәттә битне каплап торган юка, үтә күренмәле тукыма яки челтәр 2.Үтә күренмәле җиңел тукыма




Вулкан -Түбәсендәге кратерыннан вакыт-вакыт эрегән кайнар лава, газ, тау токымнары һ.б.ш. атылып чыга торган конус сыман тау; Янар тау




Вулканизатор -Вулканлаштыру эшен башкаручы белгеч




Вулканизм -Җир шары эченнән вулкан рәв. өскә күтәрелә яки җир кабыгы эчендә ката торган кайнар массаның хәрәкәте белән бәйләнгән күренешләр җыелмасы




Вулканик -с.Вулканга бәйләнешле




Вулканлаштыру -Каучукны югары температурада күкерт белән эшкәртү




Вулканология -Геология һәм физик географиянең вулканик күренешләрне өйрәнә торган бүлеге




Вульгар -1.Оятсыз, әдәпсез, тупас 2.Мәгънәсе бозылырлык, үзгәрерлек дәрәҗәдә гадиләштерелгән




Вульгаризм -Әдәби әсәрдә кулланылган тупас, әдәпсез сүз яки сөйләм




Вундеркинд -и. ирон. Бик югары, чиктән тыш сәләтле бала.




Вуу -аваз.Улауга охшаш тавышны белдерә




Выж - Выж-выж -1.аваз.Һава агымы бик зур тизлек белән хәрәкәт иткәндә яки һаваны бик зур тизлек белән ярып барганда туган кискен, ачы тавышны белдерә 2.хәб.Берәр кая бик зур тизлек белән хәрәкәт итү тур. [мин шул арада выж!]. Берәр кая капыл гына китүне белдерә [беркөнне без выж шәһәргә!] 3.хәб."Хәзер үк моннан кит" мәгънәсен белдерә. ВЫЖ ГАЛЛӘМ (ВЫЖ, ГАЛЛӘМ) -Эшләгән эштән чыгарылу яки берәр кая китү




Выж-выжак -Түгәрәкләнеп идәнгә утырган балаларның, кулларын артка яшереп, кулдан-кулга ишелгән сөлге йөртүләреннән, уртадагы "тәкә" дип аталган уенчыга ул күрмәгәндә бик тиз сугып алудан һәм сөлгене кабат яшереп йөртүдән торган уен




Выжгыйлау -сир."Выж-выж"га охшаган тавыш чыгару




Выжгылдау - Выжылдау -"Выж"га охшаш тавыш чыгару




Выжгырту - Выжгыту -Бик тиз куып чыгару




Выжлавык -Бызлавык




Выжлату - Выжылдату -1.(Выжлау) 2.Берәр нәрсәне зур тизлек белән хәрәкәт иттерү 3.Бик тиз куып чыгару




Выжлау - Выжылдау -1.Зур тизлек белән очканда, хәрәкәт иткәндә һ.б.ш. "выж" иткән тавыш чыгару 2.ВЫЖЛАП -рәв.Бик зур тизлек белән




Выжт - Выжт-выжт - Вышт -1.Зур тизлек белән һава ярып үткәндә чыга торган тавышны белдерә 2.Выж(2) 3.хәб.Берәр нәрсәне бик тиз эшләү, башкару тур. 4.хәб.күч.Акча яки кыйммәтле әйбернең бик тиз тотылуы тур. 5.хәб.Берәр урыннан яки эштән куып чыгару тур. 6.ВЫЖТЫГЫЗ -Берәр урыннан хәзер үк китәргә боерыкны белдерә. ВЫЖТ, ҖИЛЛӘР ИСӘ -Кирәк нәрсәнең инде юкка чыгуына карата әйтем




Выжу -гади.Берәр урыннан бик тиз китү, чыгу




Выжылдавык -Бер урында бик кызу бөтерелеп выжылдый торган уенчык; бөтерчек




Вымпел -1.Тар, озынча яки өчпочмак форм. кечкенә флаг. 2.Бер башына озын тасма беркетелеп, эченә хатлар, гәзит-журналлар һ.б.ш. салып җиргә ыргытыла торган тартма яки төргәк 3.Өстенә рәсем ясалып яки язу язылып берәр кая җибәрелә, ыргытыла торган әйбер, металл кисәге




Выр-выр -аваз.Мотор һ.б.ш.ның бертөрле әйләнүеннән чыккан тавышны белдерә




Вырт-вырт -аваз.Сыек нәрсә эченнән һава куыкчыклары чыкканда була торган тавышны белдерә




Выртлавыч -Бер башына төбе тишкәләнгән кечерәк савыт куелган таяк (ятьмә белән балык тотканда балык куркытыр өчен кулланыла: аны суга батырсаң, һава вырт-вырт итеп чыга). ВЫР-ВЫР КИЛҮ - Вырылдау -"Выр-выр" иткән тавыш чыгару




Вышка -Бораулау, күзәтү, саклау һ.б.ш. максатлар өчен салынган тар, биек корылма яки биек багана башына ясалган мәйданчык (к.: Маш)