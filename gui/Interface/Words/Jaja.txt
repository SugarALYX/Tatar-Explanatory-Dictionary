Я -I. Яле -Я әле Ягез -1.Берәр эш-хәрәкәткә өндәүне, әйдәүне белдерә [ягез, түргә узыгыз]. Әңгәмәдәшнең сүзен дәвам итүне үтенгәндә, сөйләвен, җавабын ашыктырганда кулланыл. [я, нәрсә ди, кайчан ди?] 2.Эш-хәлдән ризасызлыкны белдереп, әңгәмәдәшен оялту, битәрләү өчен, сорау җөмлә составында кулланыл [я, әйт, хәзер нишлибез?] 3 Яме -Берәр эшләнәсе эш турында сөйләшкәндә әңгәмәдәшнең ризалыгын сорау һәм үзенең шуны үтәргә вәгъдәсен белдерү өчен кулл. 4.Әңгәмәдәшнең соравына, үтенеченә җавабы буларак, гадәттә диалогта "яме" соравына җавап итеп бирелә: ярый, ярар [яме? Я]. II.Я -терк.Яки, яисә [аның я агроном, я бакчачы буласы килә]. Я ИНДЕ, Я СӘНӘ -Үтенеч белән дәшкәндә кулл.. III.Я -ЙА -Алла, хода(й), илаһи, раббы(м) сүзләре янында гаҗәпләнү, сукрану, зарлану, ялвару хисләрен белдерә һәм шулай ук риторик сорау белән дәшкәндә кулланыла [я алла, бу эшне отарга насыйп ит!]




Ябага -Хайваннарның яз көне коела торган йомшак, оеш-оеш йон катламы. Язын тарап алынган хайван йоны. ЯБАГА ТАЙ -Бер язда туып икенче язга чыккан бер яшьлек колын




Ябагай -с.иск.Ярлы, хәерче [ябагайга ябага тай]




Ябалак -I.1.Зур күзле, ыргак сыман томшыклы, йомры башлы төнге ерткыч кош 2.күч.Игътибарсыз, гамьсез, эш рәтен белми торган кешегә карата тиргәү сүзе булып кулл.: күзле бүкән, ачык авыз. II.ЯБАЛАК КАР -Мамык кебек җиңел һәм күпереп торган эре бөртекле кар




Ябалакбаш - Ябалакчык -1.Ябалаклар семь. соры төстәге зур булмаган ерткыч кош; рус.Совка 2.Коңгырт төстәге кайбер төн күбәләкләренең атамасы; рус.Совка ночница




Ябалдаш -1.Агач кәүсәсе башында бик нык тармакланып үскән ботаклар 2.с.Киң һәм тәбәнәк, карсак [ябалдаш агач, ябалдаш өй]




Ябалдашлану -Бик күп ботаклар чыгарып, киңәеп, тармакланып китү (кәүсәле агач тур.)




Ябу -I.1.(Ишекне, тәрәзә капкачын, капканы һ.б.ш.) этәреп, ачыклыкны каплау. Капкачын төшереп, өстен каплап, япманы этәреп һ.б.ш. юл белән нәр.б. эчке ягын күренмәслек итеп томалау. Нәр.б. өстенә япма, түбә ясау 2.Кемнең яки нәрсәнең өстенә берәр әйбер җәю, каплау, бөркәү. Нәр.б. өстен каплап яшерү, күрсәтмәү. Нәр.б. өстен чәчелеп, сибелеп, таралып китмәслек итеп каплау, томалау 3.Ачылган, җәеп, таратып куйган нәрсәне кире каплау, җыю. Авыз, күз тур.: каплау 4.Йозак, ачкыч һ.б.ш. белән бикләү. Кемне яки нәрсәне бина, сарай һ.б.ш. эчендә бикләп калдыру [сыерны ябу] 5.Кулга алу, төрмәгә утырту 6.Нәр.б. хәрәкәтен, агышын туктату [кранны ябу]. Кая да булса керүне, үтүне туктату [юлны ябу] 7.Эшен, эшчәнлеген, хәрәкәтен туктату (предпр. оешманың һ.б.). Нәр.б. эшен бетерү, төгәлләү [җыелышны ябу] 8.Авырткан, яраланган урынны каплау, бәйләү [ярага пәрәвез ябу] 9.(Кием, шәл һ.б.ш.ны) аркага, җилкәгә салу яки өскә нәр.б. кию, бөркәү, бөркәнү. Башка бәйләү. Алга, билгә бәйләү 10.иск.Дини йола буенча, мөселман хатын-кызларының йөзен ир-атка күрсәтмәс өчен пәрәнҗә белән каплау 11.күч.Яшереп калу, үзләштерү; урлау 12.Кәрт уенында: каршы якның кәртен көчлерәк кәрт белән каплау, басу 13.Ягу [миңа япма үз гаебеңне]. II.ЯБУ -Япма(2)




Ябулау -Япма ябу [атның өстенә япма ябулау]




Ябулы -с.1.Өсте каплап эшләнгән, ябып куелган [ябулы савыт] 2.Нәр.б. капланган, бөркәлгән 3.Ачык түгел, ябып яки бикләп куелган [тәрәзәсе ябулы өй]




Ябулык -Япма(2)




Ябыгаю -сөйл. Ябыгу -Ябык(I) булып калу, арыклану, тәненең тулылыгы кимү




Ябык -I.с.1.Тире астында май катламы булмаган; көр түгел, арык; киресе: симез 2.Һава торышы начар булу сәбәпле, игеннәр уңмаган, азыкка мохтаҗлык зур булган (ел) [заманалар авыр, еллар ябык]. ЯБЫК ТУФРАК -Кирәкле тозларга, ашламага ярлы туфрак. II.ЯБЫК -с.1.Ябылган, ачык булмаган. хәб."Тәмам, бетте" мәгънәсендә [мәҗлес ябык дип игълан итте] 2.Түбәсе, өсте ябулы; капкачы булган яки өстән һәм ян яктан капланган, ябылган 3.Барлык кешеләр өчен булмаган, билгеле бер төркем кешеләр өчен генә булган [ябык җыелыш] 4.мед.Ачык беленеп тормый торган; эчке [туберкулезның ябык формасы]. ЯБЫК ИҖЕК -Тартык авазга тәмамланган иҗек. ЯБЫК УК ЙОРТЫ -Рөхсәтсез чыгып йөрү тыелган уку йорты. ЯБЫК ЯКА -Уемы муенга кадәр җиткерелеп, ияк астыннан яки арттан төймәләнә торган яка




Ябыклык -I.Ябык, арык(I) булу хәле. II.ЯБЫКЛЫК -Бикле, ябык булу хәле




Ябылмалы -с.Ябыла, каплана, томалана торган




Ябылу -1.(Ябу) 2.Йомылу. Бетәшү, төзәлү




Ябынгыч -1.Өскә ябына торган (юрган һ.б.) 2.Бөркәнгеч, ябынча




Ябыну -Өскә нәр.б. ябу, каплау. Нәр.б. башка бөркәнү яки бәйләү. күч.шигъ.Нәр.б. каплану яки өртелү (табигать күренешләре тур.)




Ябынча -1.Бөркәнчек(1). Пәрәнҗә 2.Кайбер умырткалы хайваннарның тәнен каплаган тире катлавы




Ябырылма -и.1.Җил белән актарылып, өермә булып килә торган нәрсә (кар, ком һ.б.ш.) [кар ябырылмасы] 2.күч.Бер якка күпләп хәрәкәтләнә торган зур төркем тур. [гаскәр я.сы]




Ябырылу -1.Ашыгып, каударланып барысы бергә кинәт ташлану. Комарлык яки комагайлык белән бергә эшкә тотыну [ашарга я.] 2.күч.Кинәт бик күп булып, зур булып, иңләп нәр.б. һөҗүм итү, ташлану. Берәр процессның көтмәгәндә берьюлы һәм бик кинәт булуы тур. 3.Сарылу, нәр.б. күп булып каплап алу 4.күч.Берьюлы күп булып килү, туу, төшү (уй, фикер, хис тур.)




Ябышкак -с.1.Бик ябыша торган, ябышучан 2.күч.Бәйләнчек. Бер дә күңелдән, баштан чыкмый торган [я. хисләр]. ЯБЫШКАК ҮЛӘН -Сырлан




Ябыштыргыч -Пластырь(1)




Ябыштырма -Китап эченә ябыштырып куелган өстәмә бит яки рәсем




Ябыштыру -1.Җилем яки ябыша торган башка нәрсә белән яисә эретеп, чүкеп әйберләрне бер-беренә ялгау. Нәр.б. башка бер әйбергә җилем һ.б.ш. белән беркетү. Җилем ярдәмендә ачылмаслык итү 2.күч.Кыстыру, ялгау, кушып җибәрү




Ябышу -1.Җилем сыман яки үзле булу сәбәпле сылану, ягылып калу 2.Кушылу, берегү, ялгану 3.Нәрсәгә дә булса сылану, сыланып берегү. Нәрсәгә дә булса сырышу, сарылу, иярү. Берәр нәрсәгә бозланып кату 4.Берәр нәрсәгә ныклап тотыну, җибәрмичә тоту 5.Нин.б. эшкә тотыну, керешү 6.күч.Килешле, ятышлы булу, туры килү, йогышу; бәйләнешле булу. Үзенеке булып китү, берегү [кушамат ябышу] 7.Ерткычланып ташлану, һөҗүм итү. Кемгә дә булса зәһәрләнеп, усалланып һөҗүм итү. Ачулану, бәйләнү 8.Бөтен көчне кую, көрәшү 9.Аерылмау, ныклы бәйләнештә тору тур. 11.Нәр.б. яклау, берәр кеше яки нәрсә ягында нык тору; билгеле бер карашны яклау




Яву -1.Кою, сибү, төшү (явым-төшем тур.) 2.Бик күпләп, тоташ масса булып төшү, очу, агылу. күч.Нәр.б. күп-күп булып җыелуы, килүе, әйтелүе тур. [чәчәкләр яуды батыр өстенә]. күч.шигъ.Бөркелү, чагылу [күзләреннән дәрт ява]




Явыз -с.1.Усал, начар, әшәке. и.Шундый кеше 2.Кешегә каршы булган, аңа кайгы-хәсрәт китерә торган; рәхимсез. рәв.Усалланып, явызланып, дошманнарча 3.Зәһәр, үткен, усал (сүз, сөйләшү тур.) 4.Мут, наян [явыз кәҗә] 5.күч.Ачы, авыр




Явызлану -Явызга әйләнү




Явызлык -Явыз ният белән башкарыла торган эш-хәл




Явым -Җиргә яңгыр, кар, боз форм. төшә торган атмосфера күренеше




Явым-төшем - Явым-чәчем -Кар, яңгыр, боз форм. җиргә күпләп төшә торган һәртөрле явымнар




Явын -и.1.Бик көчле яңгыр, Койма яңгыр 2. Озакка сузылган яңгыр яки яңгырлар




Яга -1.Берәр нәрсәнең чите, яны, буе [алда томанлы диңгез ягасы күренә] 2.диал.Чит, чит җир [икмәк эзләп ягага китү]




Ягалай - Ягалый -Яныннан, буеннан




Ягу -I.1.Җылыту өчен мич кебек нәрсәләрнең эчендә күмер, салам, торф утын һ.б. яндыру 2.Янучан әйберләрне (мәс. утын) яндырып бинаны җылыту. Юыну, киптерү һ.б.ш. максатлар өчен махсус бинаны бик нык җылыту [мунча ягу] 3.күч.Дәрт кабызу, ярсыту. ЯГУ СЕЗОНЫ -Үзәк җылыту системасының торак йортларны октябрьдән майга кадәр җылыту сезоны. II.ЯГУ -1.Нәр.б. өстен берәр сыекча яки май, бал һ.б. белән каплау [ипигә май ягу]. Буяу, кершән, крем, грим һ.б.ш. сөртү 2.күч.Берәүнең гаебен, гаепле эшен икенче кешегә күчерү, сылтау, аудару [бәлә ягу]




Ягулы -Ягылган [ягулы мич]




Ягулык -Утын, нефть, күмер, торф, газ һ.б.ш. җылылык энергиясе алу өчен файдаланыла торган янучан матдәләр




Ягучы -Мич ягып бинаны җылыту вазифасын үтәүче кеше




Ягъмур -иск.Яңгыр




Ягъни -терк.Әйтелгән фикергә өстәмә аңлатма бирә торган җөмләне яки җөмлә кисәкләрен теркәү өчен кулл.




Ягышлы -Ягымлы, сөйкемле, йогышлы




Ягылбай -Бытбылдык һ.б. вак кошларны, кимерүче җәнлекләрне аулаучы зур булмаган карчыга төре; рус.Перепелятник, Кобчик




Ягымлы -(ЯГЫМЛЫЛАНУ) (ЯГЫМЛЫЛЫК) -с.Сөйкемле, күркәм, матур; күңелгә ятышлы




Ягыну -Буяну, кершән, иннек һ.б.ш. сөртү




Ягышу -сир.1.КҮҢЕЛГӘ (ҖАНГА) ЯГЫШУ -Бик ошау 2.Таман булып, туры килеп тору. [Алкалары йөзенә ягышып тора]




Яд -Истәлек, хатирә; хөрмәт [корбаннар ядына тын тора таш-таулар]. ЯД ИТҮ (КЫЛУ) -Искә алу, искә төшерү, телгә алу




Ядау -с.диал.Йөдәү, ябык, хәлсез




Ядәч -Кошларда дуга сыман бөгелгән күкрәк сөяге. ЯДӘЧ АЕРУ (АЕРЫШУ) -Отыш уены; Ике кеше ядәчне аера да, шуннан соң "исемдә" сүзен әйтмичә бер-береннән бер әйбер дә алмыйлар; берсе әйбер алганда ул сүзне әйтергә онытса, әйбер биргән кеше "ядәч" дип әйтә һәм отучы була




Ядкәр - Ядкарь -Истәлек, Хатирә




Ядкәрлек - Ядкарьлек -Истәлек итеп әзерләнгән нәрсә




Ядрә -1.Ау мылтыгыннан ату өчен кара кургаштан ясалган вак кына шарчыклар 2.Туптан ату өчен коеп ясалган, шар форм. снаряд 3.күч.Йомры-йомры шарчык сыман, ядрәгә охшаган нәрсәләр




Яз -Елның кыш белән җәй башына кадәр була торган вакыты, кыш белән җәй арасындагы ел фасылы. күч.Яшьлек, шат тормыш тур.. ЯЗ ГӨЛЕ -Нәүрүз гөле. ЯЗ ЙОЛДЫЗЫ -Яфраклары тармакланып торган, шәмәхә, ак яки сары чәчәкле үлән; рус.Хохлатка. ЯЗ ЧӘЧКӘСЕ -Вак кына хуш исле чәчәк ата торган үлән; күкебаш




Язгы -с.Язга бәйләнешле; яз көне була торган. ЯЗГЫ БОДАЙ -Язын чәчеп, көзен уңыш бирә торган бодай. ЯЗГЫ ЙОН -Яз көне кыркып алына торган сарык йоны. ЯЗГЫ-КӨЗГЕ (ПАЛЬТО) -Яз һәм көз кия торган юка (пальто)




Язгылык -Яз, язгы вакыт




Язлый - Язын -рәв.Яз көне




Язлы-көзле - Язын-көзен -рәв.Язын һәм көзен




Язма -и.1.Берәр нәрсә тур. язылган язу, инша, әсәр һ.б.. Кулъязма 2.Нәр.б. язылган хәрефләр җыелмасы яки кыска гына текст, язу 3.с.Язылган, телдән түгел [язма гариза]. Язып башкарылган [язма эш]. ЯЗМА ТЕЛ -Телнең язылган формасы; антонимы - сөйләм теле. ЯЗМА ӘДӘБИЯТ -Язып документлаштырылган әдәбият, язылган хәлдә буыннан-буынга күчеп килә торган әдәби әсәрләр




Язмыш -1.Дини караш буенча: кешенең үзе туганчы ук алла тарафыннан билгеләнеп, язып куелган тормышы, күрәчәк, тәкъдир 2.Нәр.б. үсеше-үзгәреше, яшәү тарихы, яшәү хәле яки соңы, азагы [халык җырларының язмышы] 3.Алгы көндәге яшәеш, киләчәк, киләчәктәге тормыш. Нәр.б. алдагы хәле, яшәү-яшәмәү мәсьәләсе




Язу -(ЯЗДЫРУ) -I.ф.1.Кәгазь яки башка нәрсә өстенә нин.б. билгеләр (хәреф, цифр һ.б.ш.) төшерү. с.Яза торган [язу машинкасы] 2.Нин.б. язма текст төзү [хат язу] 3.Язма рәвештә нәр.б. тур. хәбәр итү. Нәр.б. турында матбугатта бастырып чыгару. Кемгә дә булса язма рәв. мөрәҗәгать итү 4.Нин.б. әсәр иҗат итү. Язучылык эше. Нәр.б. язма рәвештә тасвирлау. Музыка әсәре иҗат итү 5.Нәр.б. башкарырга, үтәргә, эшләргә язма рәв. кушу [тугыз төрле дару язган] 6.Тавыш яза торган аппарат ярдәмендә сөйләмне, музыканы тасмага, пластинкага төшерү. Электроник формадагы текстны, сүрәтне һ.б. күчереп алу, аның копиясен ясау 7.Нин.б. исемлеккә кертү, теркәү, берәр оешмага һ.б.ш. член итеп алу 8.Нәр.б. берәр кеше исеменә күчерү яки нәр.б. алу, бирү тур. рәсми документ төзү 9.Гадәттә "ходай, алла" һ.б.ш. сүзләр белән: кешенең үз көченнән, ихтыярыннан башка, алдан ук язмышы билгеләнү тур. [ходай ни язгандыр]. II.ЯЗУ -1.Язганда кулл.тор. график билгеләр системасы, алфавит [гарәп язуы] 2.Кем.б. шул график билгеләрне ясау манерасы, почерк. Язу күнекмәсе, осталыгы; язу эш 3.Текст язылган кәгазь 4.Берәр эш-хәл, аны үтәү тур. рәсми документ 5.Нин.б. әйбергә язылган кыска гына текст. ЯЗУ ТАНУ -Укый белү. III.ЯЗУ -Кемне яки нәрсәне югалту, (кемнән яки нәрсәдән) мәхрүм булу [акылдан язу]. IV.ЯЗУ -1.Нәр.б. кәкре, бөкре формадан, җыелган, җыерылган, бозылган хәлдән чыгару, турайту, шомарту, җәю 2.Бер-беренә укмашкан, киезләнгән нәрсәне һәр бөртеге аерым торырлык хәлгә китереп тетү яки кул белән тарткалап йомшарту [йон язу]. V.ЯЗУ -Май ясау өчен каймакны туглау. VI.ЯЗУ -ярд.Төп фигыльдән аңлашылган эш яки хәлнең аз гына булмый калуын аңлата [егыла язу]




Язу-сызу -җый.Гомумән язу эшләре




Язучы -Әдәби әсәрләр яза торган кеше, әдип




Язучылык -Язучы булу, язучы хезмәте




Язык -Гөнаһ




Языклы -Гөнаһлы




Язылу -I.1.(Язу(I)) 2.Берәр оешмага, коллективка член булып керү 3.Алдан хак түләп, билгеле бер вакыт эчендә өйгә газета-журнал китерүне тәэмин итү 4 Язылышу -Өйләнешүне загс бүлегендә теркәп рәсмиләштерү. II.ЯЗЫЛУ -Кәкрәйгән, бөкрәйгән яки җыерылган, бөгәрләнгән хәленнән тигез, төз хәлгә кайту, тураю, төзәю




Язылыш -Язылу(I) рәвеше, язылу хәле [саннарның я.ы]




Языну -сир.Вакытны язу язгалап уздыру, берәр язу эше белән шөгыльләнү




Язышу -1.Бер-береңә (хат) язу, хат аша үзара хәбәрләшеп тору 2.Матбугат органнарында катнашу [мәкалә-очерклар язгалап тору]




Яисә -бүлг.терк.1.Үзе теркәгән сүзләр яки җөмләләр белдергән предмет, хәл, вакыйгаларның берсе генә реальләшү мөмкинлеген күрсәтә 2.Санап киткән тиңдәш кисәкләрнең соңгысы алдыннан: бу соңгысын башкаларына каршы кую, "әллә, бәлки" мәгънәсен аңлата [пуля кулынамы, аягынамы яисә башка җиренәме тигән?]. Әйтелгән фикерне ачыклый яки аңа нәр.б. өсти, конкретлаштыра торган сүз яки җөмләне берләштерү, теркәү өчен кулл.




Як -I.1.Нин.б. бер юнәлеш һәм шул юнәлештәге пространство, урын 2.Нин.б. бер өлкә, төбәк; ил [тау ягы] 3.Урталыктан читтә (уңда яки сулда) булган урын, тирәлек; шулай ук кемнән яки нәрсәдән дә булса уңдагы яки сулдагы урын. Елга, урам, юл кебек буйга сузылган нәрсәләрнең ян ягына, кырына урнашкан урын 4."Уң, сул, тискәре" һ.б.ш. сүзләр белән килгәндә берәр әйбернең (мәс. тукыманың) кайсы да булса өслеген белдерә 5.Нин.б. мәсьәләнең бер аспекты, бер состав өлеше. Кемне яки нәр.б. билгели, характерлый торган берәр хәл, сыйфат, үзенчәлек 6.Нин.б. эш, мөнәсәбәт буенча бер-берсенә каршы куелган кешеләр яки кешеләр төркеме. Бер-берсенә капма-каршы куелган ике тормыш, ике нәрсә тур. сөйләгәндә кулл.. Нәсел, кардәшлек бәйләнешләре тур. 7.Нин.б. бинаның аерым өлеше яки бүлмәсе [олы як, кече як] 8.мат.Геометрик җисемнең кырлар белән чикләнгән бер яссылыктагы өслеге. II.ЯК -САРЛЫК -Үзәк Азиянең таулы өлкәләрендә эш терлеге итеп файдаланыла торган хайван




Яка -1.Тукымадан, мехтан һ.б.ш. ясап, киемнең муен уемына тегелә яки төймәләнә торган өлеше 2.күч."Әҗәл, үлем, кабер" сүзләре белән килеп, үлем алдында торуны, шуңа килеп җитүне, шул хәлгә якын ук булуны белдерә ("яга" дигән мәгънәдә)




Якалашу -Сугышу; даулашу, талашу. күч.Нин.б. авыр шартларда эш башкару, көрәшү тур. [үлем белән бугазга-бугаз якалашу]




Яки -бүлг.терк.1.Яисә 2.Һәр тиңдәш кисәк алдында кабатланып килеп, шуның берсе һичшиксез реальләшүгә басым ясый [20 аршын киндер, яки 5 аршын постау, яки бер пар итек 4 пот бодайга торалар]




Яклану -1.Кемгә дә булса таяну, аның яклавына, ярдәменә ышанып үзен иркен тоту [әтисенә якланып шаяра] 2.Кылану, кылтаю [якланып китеп рюмкаларга тагын аракы коя]




Яклау -1.Кемне дә булса кыерсытырга, кимсетергә бирмәү, канат астына алу. Көрәштә, бәхәстә бер якта булу, ул якның хокукы, интересы өчен көрәшү 2.күч.Хезмәттә дуслык яки кардәшлек мөнәсәбәтендә булу сәбәпле, кемгә дә булса теләктәшлек итү, үз итү. Кемне яки нәрсәне өстен күрү, хуплау, яхшы дип табу [ул шәһәргә китү ягын яклый] 3.Фәнни хезмәтне, дипломны, проектны махсус советта яки утырышта тикшерүгә куеп бәяләүгә ирешү һәм тиешле квалификация алу [докторлык диссертациясе яклау] 4.Судта гаепләнүченең интересы өчен чыгыш ясау, гаепләнүченең адвокаты булу. ЯКЛАУЧЫ -1.Кемне дә булса төрле кагу-сугулардан, кыерсытулардан яки һөҗүмнән саклаучы, аклау өчен көрәшүче 2.Кем.б. карашын, сүзен, фикерен хуплап, аның ягында булган кеше, тарафдар 3.Судта гаепләнүчене яклап чыгыш ясаучы, адвокат




Яклашу -1.Бер-берсен яклау 2.күч.Хезмәттә, тормышта дуслык яки кардәшлек бәйләнешендә булу сәбәпле, бер-беренә йомшаклык күрсәтү, ирек кую, узындыру 3.Яклау(1)




Яклы -с.Кем яки нәрсә ягында булган, шуңа теләктәшлек иткән, кемне яки нәрсәне яклаган, яклый торган




Якмыш -диал.Өстенә берәр нәрсә ягып пешерелгән камыр ашы: Шәңгә, Пәрәмәч




Якорь -Ыргаклары белән җиргә эләгеп, судноларны, йөзмә маякларны бер урында тота торган җайланма




Якташ -Кем белән дә булса бер якта, урында (авылда, районда һ.б.ш.) туган, туып-үскән яки яшәгән кеше




Якташлык -Якташлар булу. ЯКТАШЛЫК ҖӘМГЫЯТЕ -Үзара ярдәмләшү өчен якташларны берләштергән оешма; рус.Землячество




Якты -и.1.Нин.б. утлы, кызган җисемнән нурланып тарала, күзгә күренә һәм тирә-якны яктыртып күрсәтә торган энергия. Тәүлекнең билгеле бер вакытына хас, кояш нурларыннан туган яктылык 2.Яктылык килә, төшә торган урын; яктыртылган урын. Нин.б. яктылык, якты нур 3.с.Көчле яктырта торган [якты лампа] 4.с.Яхшы яктыртылган; яктылык күп төшә торган 5.с.Караңгы яки куе булмаган, ачык яки сыек (төс тур.) 6.с.Кояшлы, аяз 7.с.Чиста; үтә күренмәле (сыеклык тур.) 8.с.Ачык, көләч 9.с.Бәхетле, ямьле, шатлыклы. и.күч.Шатлыклы хисләрнең күзләрдә, йөздә чагылышы тур. 10.с.Бернинди күңелсезлек белән дә бозылмаган, алга илтә торган, матур, күңелле [якты өмет]. күч.Ачык, аңлаешлы, анык (уй, фикер тур.) 11.күч.Хакыйкать, акыл, аң, бәхет һәм шатлыклы тормыш символы буларак кулланыла. ЯКТЫ ДӨНЬЯ -1)Реаль чынбарлык (дин өйрәтүендәге ахирәткә яки караңгы гүргә каршы куела) 2)Бәхетле тормыш [сез якты дөньяны күрерсез]




Яктылык -1.Нин.б. чыганактан килгән якты(1) 2.Җисемнән, уттан һ.б.ш. чыккан якты нурлар 3.күч.Шатлык, канәгатьлек хисләренең чагылышы 4.күч.Матур, бәхетле тормыш, якты киләчәк




Яктылы-караңгылы -с.Бик якты да һәм бик караңгы да булмаган; эңгер-меңгер




Яктырткыч -1.Яктырта, яктылык бирә торган прибор. Яктылык чәчә торган яктырта торган күк җисеме. күч.Күңел җылыта торган, күңелгә нур бирә торган кеше тур. 2.с.Яктылык бирә, чыгара торган [яктырткыч пуля]




Яктырту -1.Якты итү, яктылык бирү. Яктылыкны нәрсәгә дә булса юнәлтү 2.күч.Күңелен күрү, күңелен җылыту. Җанландыру, шатлык нурлары чыгару 3.күч.Аңлатып, төшендереп бирү; сөйләү, сөйләп бирү, тасвирлау [бүгенге көнне яктырткан әсәр]




Яктыртучанлык -Йолдыз чыгарган яктылык егәрлегенең Кояш чыгарган яктылык егәрлегенә чагыштырмасы




Яктыру -I.1.з-сыз.Таң ату, көн туу тур. 2.Караңгылык китү, якты булу. Нурга, яктылыкка күмелү 2.Башка нәрсәдән аерылып, ачык булып, ялтырап күренү 4.күч.Кайгы-хәсрәттән арыну, тынычлыкка ирешү. Караңгылыктан арыну, агару, наданлыктан котылу 5.күч.Җанлану, җанланып китү, күңел күтәрелү, шатлык күренү. Ачыклану, ачылу. Матурлык бирү, яктылык чәчү, нурлану, шатлык нурлары күренү. II.ЯКТЫРУ -(Ягу(I,1,2))




Яктырылыш -Нәрсәдән дә булса төшә торган тигез яктылык; ялтыравык




Якут -I.Кызыл, зәңгәр һәм сыек зәңгәр төсләрдәге кыйммәтле асылташларның гомуми атамасы; рус.Яхонт с.Якутка охшаган, якут төсле, кызыл [якут йолдызлар юлны яктырта]. II.ЯКУТ -Якутия (Саха) территориясендә яшәүче төп халык һәм шуның бер кешесе




Якшәмбе -БАЗАР КӨН -Атнаның җиденче көне




Якын -с.1.Еракта урнашмаган, шушы тирәдәге, тиз генә барып җитәрлек; киресе: ерак. рәв.Монда гына, янәшәдә, терәлеп үк 2.Тиздән булырга тиешле, тиз арада булачак [якын киләчәк] 3.Туганлык яки дуслык мөнәсәбәтендә булган [якын кеше]. и.Дус, иптәш яки кардәш, туган кеше тур. 4.Кадерле, үз [якын миңа илемнең һәр почмагы] 5.бәйл.Охшаш, тартым, ... кебек [көлемсерәүгә якын бер чырай белән] 6.бәйл.Нәрсәнең дә булса чамалап әйтелгән зурлыгын, ераклыгын, озынлыгын белдерү өчен кулл.: буенча, диярлек, чамасы [өч елга якын]. "Дөрес, чын" сүзләре белән килгәндә азмы-күпме шикне белдерә: шикелле [сүзләре дөрескә якын]. ЯКЫН ИТҮ -1)Якынайту, ераксынмау [ерак юлны якын итеп] 2)ЯКЫН КҮРҮ -Үз итү, үз күрү; хөрмәт итү 3)Берәр тирәлеккә якынайту, шулар хәленә, рәтенә кую [авыр тормыш аны халыкка якын итте]




Якынаешу -Туганлашу яки якын дуслар булып китү, үз кешегә әйләнү




Якынайту - Якынлату -сир. Якынлаштыру -1.(Бер-беренә) якын китерү; ераклыкны киметү 2.Үтәү (үтәлү) срогын киметү; тизләтү 3.Үзенә карату, үз кеше итү, дуслаштыру. Үзара якынлаштыру, татуландыру




Якынаю - Якынлау -1.Кемгә яки нәрсәгә якын(рак) килү. Кыскару (ара, юл тур.) 2.Вакыт, берәр хәл, вакыйга тур.: җитү, килү [көн уртасы я.] 3.Кадерле, үз булып китү. күч.Дуслашу, туганлашу




Якынлашу -1.Кемгә, нәрсәгә якын килү, якынаю 2.Вакыт, берәр хәл, вакыйга тур.: килү, җитү, якынаю 3.Кадерле, үз кеше булып китү. Дуслашу 4.Саннар белән бергә килгәндә, берәр нәрсәнең шул саннан аңлашылган микъдардан аз гына ким булуын, аның кадәр үк булып җитмәгән яки шул сан чамасында булуын күрсәтә




Якынлык -1.Якын булу хәле 2.Нин.б. ике урын яки әйбер арасы, ара озынлыгы 3.Якын булу, якын мөнәсәбәт. Үз итү, ярату, мәхәббәт хисе, сөю. ЯКЫНЛЫК КЫЛУ -Җенси мөнәсәбәткә керү




Якын-тирә -Нин.б. урыннан ерак булмаган җир, тирә-юнь




Якынтын -рәв.диал.Якын, якын гына, янәшә




Якынча -(ЯКЫНЧАЛЫК) -рәв.1.Үлчәү, сан, исәп-хисап белдерә торган сүзләр белән килгәндә "чамасында" мәгънәсен белдерә. с.Бик үк төгәл булмаган 2.Азмы-күпме дөреслеккә якын булганча




Як-якка -рәв.Бер ноктадан төрле якка, тирә-якка. Уртадан ике якка (таба). Әле бер, әле икенче якка




Ял -I.Арыганнан соң көч җыю, хәл алу өчен эштән туктап тору хәле. Хезмәттән, укудан һ.б.ш. азат ителгән билгеле бер вакыт. с.Ялга бәйләнешле [ял көне]. II.ЯЛ (ЯЛЫ ) -иск.Ялланып эшләгән өчен бирелә торган түләү; эш хакы. Нәр.б. әҗере. III.ЯЛ -Кайбер хайваннар муенындагы озын куе йон




Яла -Гайбәт, ялган гаеп. ЯЛА ЯГУ (ЯБУ) -Гаепсезне гаепләү, кеше өстенә пычрак ташлау




Ялагай - Ярамсак -Яхшатланып, ярарга тырышып икейөзлеләнүчән кеше, тәлинкә тотучы. с.Ярарга тырышып икейөзлеләнә торган




Ялагайлану - Ярамсаклану -Кем.б. алдында икейөзлеләнү, яхшатланып ярарга тырышу




Ялагайлык - Ярамсаклык -Ялагай булу сыйфаты, ялагай кешегә хас сыйфатлар




Ялама -ЯЛАМА ТОЗ -Терлек ялау өчен зур кисәкле каты тоз, таш тоз




Яламсак -Туймас, туя белми торган (кеше) ашамсак




Яламтык -сөйл.Сынык-санык, ашамлык калдыклары




Ялан -I.1.Урмансыз, куаксыз һәм корылмалар булмаган кыр, үлән яки иген генә үскән ачыклык җир 2.с.Шәрә, бернәрсә белән дә капланмаган, ялангач [ялан тау башы]. II.ЯЛАН -рәв.Һаман, һәрвакыт [ялан майлы ботка булмый]




Яланаяк - Ялантәпи -сөйл.) рәв.Аяк киемсез һәм оексыз килеш. с.ЯЛАНАЯКЛЫ -Аяк киемсез. ЯЛАНАЯКТАН -рәв.Оексыз һәм аяк киемсез килеш




Яланбаш -рәв.Баш киемсез. ЯЛАНБАШЛЫ -с.Башына кимәгән




Ялангач -с.1.Кием кимәгән; шәрә. рәв.Киемсез килеш, шәрә [киемен култык астына кыстырып ялангач китте] 2.Өске җылы киемсез, яланөс 3.Хәерче, ярлы 4.Яфрак, үлән һ.б.ш. белән капланмаган. Бернинди үсемлек булмаган, шәрә (урын, ялан, кыр) 5.Берни дә ябылмаган, җәймәсез, ябусыз [я. өстәл]. Бернәрсә белән дә җиһазланмаган, бизәлмәгән [я. бүлмә] 6.рәв.күч.Ачыктан-ачык, турыдан-туры [шыр ялангач итеп сөйләү] 7.күч.Коры, катып калган [я. форма] 8.күч.Аңлатма бирелмәгән, коры, дәлилсез [я. фактлар]. ЯЛАНГАЧ БАЛЫК -Сөләйман балыклары семь. Төньяк диңгездә үрчи торган эре балык; рус.Голец




Ялангачландыру - Ялангачлау -1.Ялангач хәлдә калдыру, шәрәләндерү 2.күч.Ярлыландыру, дәлилсезләндерү, тәэсир көчен киметү [әсәрне я.]




Ялангачлану -Ялангач калу




Яланкул -1.Бияләйсез, ялангач кул белән 2.күч.Коралсыз




Яланлык -(Урмансыз һәм корылмалары булмаган) ачык тигез урын, ялан, аклан




Яланөс -рәв.Тышкы киемсез




Ялантау -Ялангач, шәрә таулык




Ялантән -Шәрә, ялангач




Ялану -1.(Ялау). Ныклап ашамау, чемченеп кенә утыру 2.Иреннәрне ялаштыру




Ялан-япан -1.Яланлык 2.с.Агач-куак үсмәгән [ялан-япан җирләр]




Ялау -I.ф.1.Нәр.б. тел тидереп сыпыру. Тел белән тидергәләп, сыпырып җыя-җыя ашау, эчү (хайваннар тур.) 2.күч.Ут ялкыны, кояш һ.б.ш. тур.: бик тиз генә кыздырып, көйдереп, яндырып алу яки эретеп юкка чыгару [ялкын аларның кулларын ялый]. II.ЯЛАУ -иск.Байрак. III.ЯЛАУ -диал.Киемдәге элгеч (элмәк) яки эләктергеч [киемгә ялау тагу]




Ялачы -Яла ягучы




Ялбыр -с.Озын һәм куе (йон, ябага турында) [ялбыр йонлы эт]




Ялбырдау -ф. Озынчага сузылып дулкынланып уйнаклап тору (мәс. ялкын телләре, ат ялы тур.)




Ялвару - Ялварыну -Бик нык үтенү, зинһарлап ялыну, түбәнчелек белән сорау




Ялварулы -с.Ялвару катнаш, ялваруны белдергән




Ялгам -1.Кая.б. Ялгап куела торган нәрсә 2.Кыргый агачка ялгана торган сортлы җимеш агачы ботагы




Ялган -с.1.Хакыйкатьне бозып күрсәтә торган, дөрес булмаган, чын булмаган. Урынсыз ташланган гаеп, яла. Чын булмаган, ләкин чын дип кабул ителгән, хис ителгән [ялган хис] 2.Дөрес булмаган караш тудыра торган; ясалма [ялган буяуларга буяп күрсәтү] 3.Чын әйбергә бары тик тышкы билгеләре белән охшаган, ялгышып чын дип кабул ителә торган [ялган акча]. ЯЛГАНГА ЧЫГУ -Ялган булуы фаш ителү, ачылу. ЯЛГАНЛАУ -Ялган сөйләү, алдау




Ялганлашу -Алдашу




Ялганлык -1.Ялган; ялган булу [хәбәрнең ялганлыгы ачылу] 2.Алдау, алдашу [йөрәгеңдә юкмы ялганлык?]




Ялганма -Үзенә сортлы җимеш агачы ботагы ялгана торган агач




Ялганмалы -(ЯЛГАНМАЛЫК, ЯЛГАНМАЛЫЛЫК) -с.1.Агглютинатив 2.бот.Ялганган [ялганмалы алмагач]




Ялгану -1.(Ялгау) 2.Берәр юл белән хәбәрләшергә мөмкинлек туу, бәйләнешкә керү [телефон ялгану] 3.мед.Йомылу, бетәшү (яра тур.). Тоташу, берегү, берегеп үсү [сынган сөяк я.] 4.Җимеш агачларына ялгаган бөре яки чыбыкчаларның, шулай ук сынган ботакның тоташуы, кушылуы 5.лингв.Тамыр сүзгә кушылу, сүзнең азагына кушып әйтелү яки язылу 6.күч.Сүзнең, әңгәмәнең, эш яки хәлнең бер-бер артлы берегеп, дәвам итеп торуын белдерә




Ялганчы -Ялган сөйләүче, алдакчы




Ялгау -ф.1.Нин.б. юл белән (бәйләп, ябыштырып, тегеп һ.б.) әйберләрне яки аның кисәкләрен бер-берсенә беркетү, кушу, тоташтыру. и.Ялгап куела торган әйбер, кисәк 2.Телефоннан сөйләшү өчен абонент номерын тоташтыру 3.Сыйфатын үзгәртү яки яхшырту өчен бер үсемлекнең чыбыкчаларын яки бөреләрен икенче үсемлеккә беркетеп, тоташтырып кую 4.күч.Кыенлык белән хәреф яки сүзләрне бер-берсенә бәйләп, кушып уку 5.күч.Сүзгә, әңгәмәгә катнашып, кушылып, өстәп әйтү яки алдагы сөйләүченең фикерен дәвам иттерү. Сөйләмдә бер фикерне, мәсьәләне икенчесе белән бәйләү 6.күч.Бәйләү, кушу, өстәү; исәпкә кертү




Ялгаулы -Ялганган, ялгавы булган. ЯЛГАУЛЫ ҖИҢ -Җиң төбе күлмәкнең гәүдәсенә тегеп утыртылган җиң (җилкә белән бербөтен итеп киселгән түгел)




Ялгаулык -Ялгау өчен әзерләнгән яки ялганган




Ялгаш -Тагарак




Ялгашлану -Ялгашка охшап калу, ялгаш формасын алу, колашалану




Ялгыз -рәв.1.Үзе генә, берүзе, башкалардан аерым. Икәүдән-икәү, чит кешеләрдән башка [ялгыз гына калдык]. с.Башкалардан аерым урнашкан, бер генә булган [ялгыз өй] 2.Гаиләсез, ирсез яки хатынсыз, өйләнмәгән (буйдак) яки кияүгә бармаган. с.Берүзе булган, иптәшсез 3.с.Күмәк тормыштан читтә калган, аерым, эш-хәлне үзе генә алып бара торган [ялгыз хуҗалык] 4.с.Гаиләсез, туганнардан, якыннардан башка үтә торган [ялгыз тормыш] 5.Бер кеше өчен билгеләнгән [ялгыз камера]. ЯЛГЫЗ АНА -Ирсез бала үстерә торган хатын




Ялгызак -1.Гаиләсез кеше 2.Бердәнбер, бер генә булган зат, бала 3.Аерым хуҗалык булып яшәүче, колхоз члены булмаган кеше. ЯЛГЫЗДАН-ЯЛГЫЗ -рәв.Үзе генә, бөтенләй берүзе; япа-ялгыз




Ялгызлык -Ялгыз булу. с.Ялгыз үткәргән, ялгыз яшәгән [ялгызлык еллары]. ЯЛГЫЗЛЫК ИСЕМ -лингв.Бер төрдән булган предметларның берсенә генә бирелә торган исем (мәс. Фәһимә, "Алан" базары, Казан)




Ялгыз-ябага -җый.Ялгыз яшәүчеләр, ялгызаклар




Ялгыз-ятим -Кешесез, гаиләсез, туганнарсыз, ятим




Ялгыш - Яңлыш -диал.) 1.Язуда, исәпләүдә, эштә һ.б.ш. дөрес булмаган нәрсә, хәл, хәрәкәт 2.с.Дөрес булмаган, хата. рәв.Уйламаганда, көтмәгәндә, искәрмәстән [ялгыш төшеп ватылды] 3.рәв.Ялгышып, хаталанып [ялгыш исәпләү]




Ялгыш-йолгыш - Яңлыш-йоңлыш -диал. Һәртөрле ялгышлыклар, хаталар




Ялгышлык - Яңлышлык -диал.) Ялгыш хәл, хаталык




Ялгышу - Яңлышу -диал. Ялгыш җибәрү, хаталану. Берәр кеше турында ялгыш фикердә булу




Ялдау -диал.Атларны, терлекне су кертү, коендыру




Ялкау -с.1.Иренә торган, эш яратмый торган. и.Иренчәк кеше, эш яратмый торган кеше. рәв.Иренеп, әкрен, ялкауланып 2.рәв.күч.Су, дулкын, төтен һ.б. тур.: агымның, хәрәкәтнең әкренлеген, салмаклыгын аңлата




Ялкаулану -Ялкаулыкка бирелү, эштә, хәрәкәттә ялкаулык, иренчәклек күрсәтү. рәв.ЯЛКАУЛАНЫП -Иренеп




Ялкаулык -Ялкау булу




Ялкылдау -Яктылык чәчеп, нурланып ялтырау




Ялкын -и.1.Яна торган әйбер өстендә күтәрелгән ут телләре 2.күч.Күтәренке рух, дәрт; илһам. Нин.б. көчле хис




Ялкынлану -1.Ялкын белән яну, ялкын чыгару 2.Нурлану, нур чәчү [кояш безгә карап ялкынланыр] 3.күч.Көчле хисне, дәртлелекне белдереп, сиздереп тору. шигъ.Нин.б. хис белән яну, дәртләнү. рәв.ЯЛКЫНЛАНЫП -Дәртләнеп, дәрт белән, хис белән




Ялкынлы -с.1.Ялкынланып торган 2.күч.Бик кайнар, көчле 3.күч.Дәрт белән эшли торган, дәртләнеп, ярсып эшли торган




Ялкынсыну -Температура күтәрелү, тәндә җәрәхәтләнгән, авырткан урынның шешенкерәве, кызаруы һәм авыртуы кебек билгеләр белән характерлана торган авыру процессы [үпкә ялкынсынуы]




Ялкыту -Берәр хәлдән туеп бетү, күңел кайту




Яллау -1.Нин.б. эш башкару өчен билгеле бер шарт белән кешене алу. 2.Билгеле бер хак түләп, вакытлыча файдалану [көймә яллап күлдә йөздек]




Яллы -I.с.1.Яллап эшләтә торган [яллы хезмәт] 2.Ялланып эшли торган [яллы эшчеләр]. II.ЯЛЛЫ -с.Ялы(III) булган (гадәти булмаган очрак турында) [яллы бүре]




Ялмавыз -Ачкүз, туймас тамак, туймас күз




Ялману -1.Ялану 2.Икенче берәү ашаганга кызыгып, ымсынып, иреннәрне ялап тору 3.күч.Ялагайланып, нәр.б. өмет итү, көтү




Ялмау -1.Ялау 2.күч.Нин.б. әйбер өстенә һ.б. иңләтеп таралу [прожектор төн караңгылыгын ялмый]




Ялпак -с.Җәенкеләнеп киткән, ябалдашлы, җәенке [ялпак башлы пар нарат]




Ялпаклану -Җәенкеләнү, җәелү




Ялпаю -диал.Матурлану, чибәрләнү, әйбәтләнү, күркәмләнү [кыз яхшы җиргә төшсә ялпая, начар җиргә төшсә картая]




Ялт -1.обр.ияр.Тиз һәм кинәт кабынып, кискен яктылык бирү процессын аңлата; гөлт 2.рәв.Эш, хәрәкәт һ.б.ш. тур. сөйләгәндә: тизлек, кинәтлек, җәһәтлек, җитезлек төшенчәсен бирә [ялт кына баш бармагын тырпайтты]. хәб.Берәр эшне җитез башкару тур. [идән астыннан бер уч туфрак күзгә ялт!]




Ялт-йолт -рәв.Җемелдәп, ялтыравыклы булып, ялтырап. ЯЛТ-ЙОЛТ ИТҮ (КИЛҮ) -Җемелдәү, ялтырау. ЯЛТ-ЙОЛТ КАРАУ (КАРАНУ) -Шикләнеп, куркып тиз-тиз як-якка карану




Ялтыр -с.Ялтырап торган




Ялтыравык -и.1.Ялтырый торган нәрсә. с.күч.Шома, таза, тук [ялтыравык битле яшь байлар] 2.Гадәттә балчык яки фаянс савытларның өстенә йөгертелә торган ялтыравыклы эретмә, глазурь 3.күч.Тышкы ясалмалылык; тыштан яхшы итеп күрсәтә торган ясалма нәрсәләр, тышкы бизәкләр [мәгънә тапмыйм тышкы ялтыравыктан]




Ялтыравыклы -с.1.Ялтырап торган. Ялтыратылган, ялтыравык белән бизәлгән 2.күч.Тыштан ялтырап, матур булып күренгән, ләкин ясалма, әһәмиятсез. күч.Матур һәм йомшак итеп, нәрсәгә дә булса өметләндереп әйтелгән, ләкин чынында ялган булган [я. вәгъдә]




Ялтыраткыч -Берәр нәрсәне ышкып, шомартып ялтыратканда кулл.тор. әйбер (мәс. бәрхет кисәге)




Ялтырату -1.Яктылык бирү, яктырту [яшен җирне-күкне ялтырата] 2.Берәр нәрсәне өсте ялтыраганчы чистарту, шомарту; ялтыравыклы итеп бизәү, матурлау. рәв Ялтыратып -Бик чиста итеп, пөхтә итеп. күч.Нәр.б. күрсәтү, тиз-тиз күрсәтеп алу тур. [ак үкчәләрен ялтыратып йөри] 3.Кылыч, штык һ.б.ш.ны һавада селтәп һөҗүмгә әзер булып бару 4.Очкынландырып, уйнатып карау; мутландыру (күзләр тур.) 5.Кемнең дә булса яңагына каты итеп сугу, чалтыратып җибәрү 6.күч.Тиз ашап бетерү, калдырмыйча ашау, сыпырту




Ялтырау -1.Җемелдәү, ялт-йолт итеп тору. Башкалар арасында аермачык булып аерылып тору, якты булып күренү. Аермачык булып күзгә ташлану. күч.Нур чәчү, нурлану 2.Яктылык нурлары бирү, яктырту 3.күч.Нин.б. хисләр белдереп нурлану, нур чәчү (күзләр тур.). (Йөздә, кыяфәттә) күренү, сизелеп тору [йөзендә шатлык ялтырый] 4.күч.Ачык йөзле булу, елмаю [тыштан ялтыраган булып күренсәм дә...]




Ялтырбаш -с.1.Чәчсез, пеләш башлы 2.Пеләш кеше, олы яшьтәге кеше




Ялтыр-йолтыр -1.с.Ялтырап торган 2.рәв.Ялтырап, ялтыравыклы булып, җемелдәп. ЯЛТЫР-ЙОЛТЫР ИТҮ (КИЛҮ) -Ялтыравыклы булып җемелдәп күренү




Ялтырыйк -Ялтырык -Ялтыравыклы бизәк әйберсе (җиз, көмеш, пыяла тәңкәчек, кыйпылчык һ.б.ш.)




Ялчы -1.Ялланып эшләүче хезмәтче 2.күч.Сатылган кеше, сатлык җан, тәлинкә тотучы




Ялчыгу -диал.Ару, талчыгу, ялыгу




Ялчылык -Ялчы (хезмәтче) булу




Ялыгу - Ялку -1.Ару, талчыгу, хәлдән таю 2.Тую, башка эшлисе, дәвам итәсе килмәү, күрәсе килмәү




Ялык-йолык -1.с.Җемелдәгән, төрле төсләргә кергән [ялык-йолык погоннар] 2.рәв.Төрле төсләргә кереп, ялтырап, җемелдәп, күзне камаштырып




Ялыктыргыч -с.1.Арыта, алҗыта, хәлне ала торган 2.Эчпошыргыч, туйдыргыч




Ялыктыру -1.Арыту, алҗыту, хәлдән тайдыру 2.Туйдыру, күңел кайтару




Ялындыру -Ялынырга мәҗбүр итү, тиз генә килешмәү




Ялыну -Үтенү, үтенеп, ялварып сорау




Ялынулы - Ялынычлы -с.Ялыну катнаш; ялыну, үтенү белдергән




Ялыну-ялвару -Бик нык ялыну, зинһарлап сорау, үтенү




Ялыныч -Үтенеч; нык ялыну




Ям -тар.XIII-XVIII гас. юлчыларга хезмәт күрсәтә һәм почта атларын алмаштыра торган станция; почта станциясе. ЯМ ЧАБУ -тар.Ямчы булу, ямчылык хезмәтен үтәү. ЯМ ӨЕ -тар.Ямчылар ат алмаштыру торган станциядәге почта пункты, өе




Яман -с.1.Начар, юньсез, рәтсез. рәв.Начар дип, хурлап [кеше яман сөйли диеп уйлама] 2.Усал, мәкерле, эчкерле [тузан кадәр дә яман нияте юк] 3.Кыен, читен [сагынулары бик яман] 4.рәв.Бик, үтә, көчле, артык [җил яман котыра] [яман усал кеше иде]. ЯМАН ЧИР -Дәвалап булмый торган чир. ЯМАН ШЕШ -Рак




Яманат -1.Начар дан, исем 2.Гайбәт, кеше тур. начар хәбәр, сүз




Яманатлы -с.Яманаты чыккан




Яманлау -Хурлау, начар дип сөйләү




Яманлык -Усаллык, начарлык, әшәкелек




Ямансу - Ямансы -с.Сагышлы, күңелсез. Күңелгә сагыш сала, сагышландыра торган, күңелсез [бик ямансы чаклар була]




Ямансулау -(ЯМАНСУЛАТУ) (ЯМАНСУЛЫК)- Ямансылау - Ямансыну -Сагышлану, сагышка бирелү, күңелсезләнү




Ямансыту -Сагышка салу




Яману -Ямау(I) белән шөгыльләнү




Ямау -I.ф.1.Тишелгән, искергән, ертылган нәрсәләрне тегеп, ябыштырып һ.б.ш. юллар белән төзәтү, рәтләү, тишек-ертыгын каплау 2.күч.Организмдагы авыруны яки тәндәге яраны дәвалап төзәтү. и.Тәндәге яра урыны, җөй 3.гади.Сугу, кундыру. II.ЯМАУ -Тишелгән нәрсә өстенә тегеп куела торган кисәк, чүпрәк ямаулык. ЯМАУ ЯМАУ (САЛУ) -Иске, тишелгән нәрсәләрне ямаулык тегеп рәтләү




Ямаулы -1.Ямау салынган, ямалган. Төзәтелгән, төрле кисәкләрдән корыштырган 2.күч.Җөйле, яра җөе булган




Ямаулык -Тишеккә, тузган әйбергә ямау салырга, ямарга ярарлык нәрсә (мәс. тукыма кисәге)




Ямаштыру -Аннан-моннан гына тегеп кую, начар гына итеп ямау. ЯМАШТЫРУ-ҖҮРМӘШТЕРҮ -Ямап, йөрмәп тегеп, иске-москыны рәткә китерү




Ямб -әд.Силлабо-тоник шигырь төзелешендә басымы икенче иҗеккә төшә торган ике иҗекле стопа




Ямин -иск.кит.Ант. ЯМИН ИТҮ -Ант итү




Ямчы -тар.Ям чабучы; почта йөртүче




Ямчылык -Ямчы булу, ям чабу




Ямь -и.1.Матурлык, күңеллелек, хозурлык 2.Күңелдәге җылы, матур хис, тынычлык, тормыш кызыгы




Ямьләнү - Ямьлеләнү -Матурлану, күңеллеләнү




Ямьләү - Ямьләтү -Матурлау, күңеллеләү




Ямьле -с.Матур, күңелле




Ямьлелек -Матурлык, ямьле булу сыйфаты




Ямьсез -с.1.Төсе-бите, килбәте начар, күрексез, кыяфәтсез, шыксыз 2.Яме, хозурлыгы юк, күңелсез. Әшәке, яман [ямьсез төш күрү]. Тупас, күңелгә ятышсыз




Ямьсезләнү -(ЯМЬСЕЗЛӘНДЕРҮ, ЯМЬСЕЗЛӘТҮ, ЯМЬСЕЗЛӘҮ) -Матурлыгын җую, ямьсез хәлгә килү




Ямьсезләнешү - Ямьсезләшү -Араны бозу, ачуланышу




Ямьсезлек -1.Шыксызлык, тупаслык, ямьсез булу сыйфаты 2.Күңелсезлек




Ямь-тәм -Ямь, күңеллелек, юаныч, рәхәт [анда ямь-тәм тапмадык]




Ямьшәйтү -1.Ямьшек итү 2.күч.Кыйшайту (авыз тур.)




Ямьшәю -Бәрелеп, тапталып, изелеп, таушалып формасы бозылу, яньчелү, кыйшаю




Ямьшек -с.Ямьшәйгән, яньчелеп таушалган, формасы бозылган




Ямь-яшел -арт.дәр.Яшел




Ян -и.1.Ал һәм арт яклардан кала уң кул һәм сул кул яклары. с.Янга урнашкан, яндагы 2.Гәүдәнең җилкәдән алып янбашка кадәр уң яки сул ягы 3.Берәр каралтының, өй, абзар-кура һ.б.ш. нәрсәнең уң яки сул ягы 4.бәйл.




Янавыч -Чалгы, пычак кебек нәрсәләрне кайрау янау, үткенләү өчен абразив таш кисәге, кайракның бер төре




Янар тау -Вулкан




Янар чәчәк -Ачык сары яки ачык кызыл чәчәк ата торган үлән үсемлек; рус.Горицвет




Янау -I.ф.1.Кемгә дә булса куркыту ымы, хәрәкәте ясап кисәтү 2.Берәр начарлык эшләү, үч алу турында алдан белдерү, өркетеп, куркытып, кисәтеп кую. II.ЯНАУ -Янавыч белән үткенләү




Янаулы -с.Янау(I) белдерә торган




Янә -рәв.кит.Тагын, тагы да




Янәдән -рәв.кит.Яңадан, кабат[тан]




Янәсе -кер.1.Сүз яки хәбәрнең дөреслегенә, чынлыгына шик, икеләнү булуын, кем.б. фикере белән килешмәүне яки җиңелчә көлеп карауны аңлата 2.Кемнең дә булса ым, елмаю, каш сикертү һ.б.ш. хәрәкәтләренең мәгънәсен аңлатканда кулланыла [авызы колагына җиткән: янәсе ул хәзер ындыр суга белә]




Янәшә -рәв.Берәр кеше яки нәрсә белән беррәттән, бергә, ... янында. Бер-беренә якын итеп, беррәттән, күрше итеп [янәшә салынган ике йорт]. с.Нәр.б. янындагы, рәттән торган, урнашкан [идарә белән янәшә йортта]. с.Якын, күрше, бер тирәдә булган [янәшә йортларда үстек]




Янәшәлек -Янәшә булу хәле. ЯНӘШӘЛЕК БӘЙЛӘНЕШЕ -грам.Сүз тезмәләре һәм җөмлә эчендәге сүзләрнең кушымчасыз, янәшә тору юлы белән генә, үзара синтаксик бәйләнеш төре




Янәшә-тирә -Якын-тирә, күрше-тирә, тирә-як




Янбаш -Гәүдәнең билдән алып ботка кадәр булган, юанаеп, калкып торган өлеше




Ян бирү -1)Кемгә яки нәрсәгә яны белән борылу 2)Ачуланып, үпкәләп, кемгә дә булса ян яки арка белән тору (утыру)




Январь -иск.ГЫЙНВАР, иск.АКМАН -Календарь елның беренче ае




Янга калу -Нәрсәгә дә булса тотылмый, файдаланылмый калу, запаска калу




Янгын -Милек, төзелеш, корылма кебек янырдай нәрсәләрне яндырып юкка чыгара торган ут




Янгынчы -Янгын сүндерүчеләр командасында эшләүче, янгын сүндерүче




Янда йөрү -Һәрвакыт үзең белән йөрү




Яндаш -с.Яндагы, кырыйдагы; эргәдәш [яндаш бүлмә]. Янга җигелгән [яндаш ат]




Яндыргыч -с.Яндыра торган




Яндыру -1.Нәрсәгә дә булса ут алдыру, кабызу 2.Ут төртеп нәр.б. юкка чыгару, бетерү 3.Кыздыру, пешерү (кояш нурлары тур.) 4.Нәрсә дә булса әзерләнгәндә, нык булсын өчен, махсус рәвештә ут ярдәмендә эшкәртү [кирпеч я.] 5.күч.Бозу, ашатып, кистереп юкка чыгару [күлмәкне кислота белән я.] 6.Озак һәм кызу йөртеп хәлдән тайдыру, тирләтеп эштән чыгару (ат тур.) 7.күч.Кемгә дә булса мәхәббәт хисе уяту; дәртләндерү 8.күч.Көчле хис, уй, борчу, рухи газап тудыру [йөрәкне я.]




Яннан -1.рәв.Ян яктан, кырыйдан; читтән 2.Рәттән, янәшәдән




Янтайту -Нәр.б. бер якка авыштыру, кыйшайту, кыегайту




Янтаю -Читкә, янга авышу, кыегаю, кыйшаю




Янтерәк -1.Каралтының бер як стенасына аумасын өчен терәп куелган агач яки бүрәнә 2.күч.Таяныч, терәк, ярдәмче кеше [балам - янтерәгем]




Янтык - Янтау -диал. 1.Гәүдәнең ян ягы. Гәүдәнең янбаштан югары өлеше, бил тирәсе. Хайваннарның янбашы 2.Берәр нәрсәнең уң яки сул ягы, яны. с.Яндагы, ян якка урнашкан [бер янтык бүлмәгә кердек] 3.с.Бер якка авышкан, кыегайган, янтайган [янтык җилкә]. рәв.Янтаеп [үрдәк шикелле янтык атлый-атлый]




Янтыктан - Янтыклай -диал. Янтыклый -диал. рәв.Яннан, бер кырыйдан




Яну -1.Кислород яки башка окисьлаштыргыч матдә белән кызу темпта кушылу, окисьлашу реакциясе 2.Ут тәэсирендә юкка чыгу, һәлак булу. Мич, учак һ.б.ш.ны ягу тур. 3.Яктылык тарату, чәчү [лампа яну]. Яктыртып тору (кояш, йолдызлар тур.) 4.Авыру яки берәр әгъза ялкынсыну сәбәпле организмда температура югары булу 5.Кайнарланып, кызышып китү, кызару. Бик авыр эштә йөреп яки артык озын юлны кызу үтеп хәлдән таю, тирләп эштән чыгу (ат тур.) 6.Берәр уй, теләк һ.б.ш. хискә нык бирелү, нәр.б. ашкынып, дәртләнеп йөрү. Мәхәббәт хисенә бирелү, ярату, сөю. рәв.ЯНЫП -Көчле хис белән, дәртләнеп, кызып-кызып [янып сөю] 7.Яктылык яки башка нәрсә тәэсирендә бик нык ялтырап, ачык күренү. Кояш нуры яки башка яктылык тәэсирендә янган кебек күренү. Ялтырап тору (күзләр тур.) 8.Басылып, кызып черү, бозылу; печән, салам һ.б.ш. тур.) 9.Кояшта пешеп кызару яки каралу [кояшта янган тән] 10.күч.Берәр эштә фаш ителү, тотылу, авыр хәлдә калу 11.күч.Әрәм булу, бушка яки файдасызга китү (акча, байлык һ.б.ш. тур.) 12.Пешкәндәй булу, пешкәндәге кебек ачыту, авырту, сызлау [эчим дисәм эч яна]. ЯНЫП ПЕШҮ -Кызару, пешеп өлгергән кебек булу. ЯНЫП ТОРУ -1)Йөздә көч, яшьлек дәрте, тазалык сизелеп тору 2)Берәр хис, теләк белән дәртләнеп, ашкынып тору




Яну-көю -Кайгыру, борчылу. Сөю, ярату тур




Янут -Агач башларына оста үрмәли торган, куе сары мехлы ерткыч җәнлек. рус.Енот. с.Шул җәнлекнең мехы. с.Шул мехтан әзерләнгән




Янучан -Яна торган




Янучанлык -Яна торган булу




Янчык -Гадәттә тәмәке, шырпы яки акча йөртү өчен, авызы бөрмәле кечкенә капчык




Янык -1.Нәр.б. янганнан соң калган калдык [шәм яныгы]. Нәр.б. янган урыны 2.Урмандагы янган кишәрлек, урын. Урманны яндырып эшкәртелгән иген кыры, ышна




Янына -Кырыена, якын-тирәсенә төбәлеп эш-хәрәкәт башкарылырга тиешле әйберне, затны, урынны күрсәтү өчен кулл. 5.бәйл Яныннан -Эш-хәрәкәт аның кырыеннан, тирәсеннән юнәлеп, үтеп башкарыла торган затны, әйберне, урынны белдерү өчен кулл. 6.бәйл. Янында -Кырыенда, якын-тирәсендә, тирә-ягында нин.б. эш-хәрәкәт башкарыла торган әйберне, затны, урынны белдерү өчен кулл.




Янып-пешеп -Тирләп-пешеп 2.күч.Бик тырышып, бөтен көчне куеп, ашыгып




Янычар -тар.Төркиядә: мөселманлыкка күчкән христианнардан, шулай ук хәрби әсирләрдән җыелган регуляр җәяүле гаскәр солдаты




Яньчек -Яньчелгән




Яньчелү -1.Кысылып, изелеп, берәр җире эчкә батып керү [яньчелгән каска]. Изелеп ямьсезләнү, формасы бозылу 2.Бәрелеп, сугылып, егылып яки берәр нәрсә астында калып зарарлану




Яньчү -Кысып, басып, таптап, изеп, нәр.б. берәр җирен эчкә батыру, чокырайту [самавырны яньчеп бетерделәр]




Ян-як -Тирә-як




Яңа -с.1.Әле генә эшләнгән, ясалган; алынган, бик аз тотылган яки бөтенләй тотылмаган. Элек булмаган, яшәмәгән, күптән түгел барлыкка килгән, күренгән 2.Күптән түгел ачылган, уйлап табылган, китереп чыгарылган, язылган 3.Бик үк таныш булмаган, әлегә кадәр билгесез булган 4.Элгәргесе урынына чыккан, килгән, элеккесен алмаштырган. Элек татылмаган 5.Бу елгы уңышка караган, быелгы [яңа бәрәңге] и.Быелгы, алдагы уңыш [бәрәңгене яңага җиткерү] 5.Бик күптәннән булмаган чорга, эпохага караган [яңа тарих дәреслеге] 7.и.Яңалык 8.рәв.Әле генә, күптән түгел [яңа гына хат килде]. ЯҢА ЕЛ -Беренче январь көне




Яңабаштан -Өр-яңадан, бөтенләй үзгәртеп




Яңадан -рәв.Тагын, тагын бер кат




Яңак -1.Битнең, йөзнең ян өлеше 2.Ишек һәм тәрәзе уемының ян ягына утыртылган борыс. ЯҢАК ЧЫГЫНТЫСЫ (КАЛКЫМЫ) -Яңак сөягенең күздән түбән калкып, чыгынтыланып торган өлеше. ЯҢАК СӨЯГЕ -Өске тешләр урнашкан бит сөяге




Яңаклау -Кем.б. яңагына сугу, яңагына кат-кат чабу




Яңалиф -Латин алфавиты нигезендә төзелеп 1929-1939 елларда кулланышта булган яңа татар язуы




Яңалык -1.Нин.б. яңа нәрсә 2.Күптән түгел алынган яки күптән түгел билгеле булган хәбәр 3.Элек билгеле булмаган яна тәртип, яңа метод, яңа гадәтләр һ.б.ш. үзгәрешләр тур. [кайбер яңалыклар кертергә булды]




Яңарту -1.Исергән, таушалган, бозылган нәрсәне элекке хәленә яки гомумән нормаль хәлгә китерү, төзәтү 2.Яшәп килгән тәртипне һ.б. үзгәртү, яңача эш итү. Өс киеме, җиһаз тур.: яңага алмаштыру 3.Онытылганны искә төшерү һәм яңаны өстәү [белем я.]. күч.Рухи баету, сафландыру [хезмәт кешене яшәртә һәм яңартып җибәрә ул]. күч.Элеккеге кичерешләрне кабат кузгату, искә төшерү [тагын нинди хәсрәтләр яңартып утырасың?] 4.Мич, мунча, самавыр һ.б.ш. тур.: кабат ягып, өстәп, яндырып кайнарлау, җылыту 5. күч.Сүз, фикер тур.: дәвам итү, ялгап җибәрү




Яңару -1.Искергән, тузган нәрсә тур.: элеккеге хәлгә кайту, баштагы төсен алу яки яңарак, нормальрәк төскә, кыяфәткә керү 2.Һәртөрле искелектән, искедән котылып, бөтенләй яңа төс алу [авылның яңаруы]. Өс киеме, җиһаз тур.: яңага алмаштырылу 3.күч.Өстәлү, арту. Сафлану, рухи баю; заманча үзгәрү. күч.Кабат кузгалу 4.Кабатлану, кат-кат эшләнү; искә төшү [яңарса иске кайгы] 5.күч.Сүз, фикер тур.: ялгану, дәвам ителү




Яңарыш -1.Берәр нәрсәнең тукталып торган яшәешен кузгатып җибәрү, таркалу, җимерелү вакытыннан соң күтәрелеш 2.баш хәреф белән.Европадагы күп кенә илләрдә - Урта гасырдан соң культура һәм идеология үсешендә капиталистик мөнәсәбәтләр тууы, фән һәм сәнгатьнең чәчәк атуы белән характерлана торган чор; Ренессанс [Яңарыш чоры]




Яңача -рәв.1.Хәзерге заманча, хәзерге көнчә, заманга туры китереп 2.Яңа метод, алым белән; берәр яңалыкка нигезләнеп




Яңгыр -1.Су тамчылары рәвешендә ява торган явым-төшем 2.күч.Күпләп коела, сибелә, чәчелә торган берәр нәрсәнең ташкыны. ЯҢГЫР БАШМАГЫ -Итләч йомшагы өлгергәннән соң кара-кучкыл тузанга әйләнә торган шарсыман гөмбә; рус.Дождевик




Яңгыравык -1.Кайтаваз 2.с Яңгыравыклы -Яңгырап торган




Яңгырату - Яңрату -диал.) 1.Тирә-якка көчле, яңгыравыклы тавыш тарату 2.Көчле яңгыравыклы тавыш чыгарып уйнау яки җырлау 3.күч.Бик киң таралу, билгеле булу (дан, исем һ.б.ш. тур.)




Яңгырау -1.Металл тавышына охшаган көчле, ачык тавыш чыгару 2.Ачык ишетелү, таралу. күч.Нин.б. тәэсир калдыру [тавышында ышаныч яңгырый иде] 3.Хәтердә булу, онытылмау, һаман колакта ишетелеп тору 4.күч.Таралу, билгеле булу [исеме дөньяга яңгырады]. ЯҢГЫРАУ ТАРТЫКЛАР -лингв.Әйткәндә тавыш яңгырап чыга торган авазлар (б,в,г,д,ж,з һ.б.); киресе; саңгырау тартыклар




Яңгыраулы - Яңгырашлы -с.1.Яңгырап ишетелә торган [я. тавышлар] 2.Яңгырап тора торган, тавышны яңгыратып кире кайтара торган [я. гөмбәзләр]




Яңгыраш -Кайтаваз




Яңгырлау -Яңгыр сибәләү яки яңгырлар еш булу




Яңгырлы -с.Яңгыр ява торган, явым-төшемле. Яңгыр китерә, яудыра торган [салкын я. болыт




Яңгырсыз -Яңгыр булмаган, явымсыз, корылыклы




Яңгырсызлык -Яңгыр, явым-төшем булмау хәле, корылык




Япан -диал.Киң дала яки урман-кырсыз, авыл-кешесез җир. Кыр, ялан с.Ачык, буш, ялангач [япан кыр]




Япанча -тар.Киң плащ форм. борынгы өске кием




Япанчы -Япанда яшәүче, япан кешесе




Япа-ялгыз -рәв.Бөтенләй ялгыз; берүзе




Япкын -сөйл.Төрмә [япкыннан кайтты, янә эшкә урнашты]




Япкыч -1.Нәр.б. каплавычы, капкачы 2.Нин.б. механизмда пар, газ, сыеклык һ.б.ш. үтә торган каналны каплау өчен клапан




Япма -1.Нәр.б. каплау өчен тукыма кисәге. Диван, караватларны ябу өчен махсус тукымадан эшләнгән җиңел одеял сыман әйбер 2.Ат өстенә ябу өчен җәймә 3.Кояштан, җил-яңгырдан саклау өчен баганалар яки башка терәкләр өстенә эшләнгән ябык өслек, түбә [ындыр япмасы]




Япон -Япониядә яшәүче төп халык һәм шуның бер кешесе




Япсару -1.Кемгә яки нәрсәгә дә булса сылтау 2.Яклау [юк, син аны азрак япсарып маташасың]




Япь -1.Агачның икегә яки берничәгә аерылган, ботакланган кәүсәсе яки ботагы. Шул аерылып, ботакланып киткән урын, аерма. Аермалы агач кәүсәсе яки ботагының аерылып торган бер сабагы, ботагы 2.Сәнәк, чәнечке кебек нәрсәләрнең теше 3.сөйл.Төп чыганактан, нигездән аерылып чыккан тармак (тимер юл, элемтә линиясе һ.б. тур.)




Япьле -с.Ябе булган, япьләнеп торган




Япьлекә -сөйл.Япьле ботак [агач япьлекәсе]




Япьтәш -с.диал.Сәләтле, җитез, өлгер




Япь-яшь -арт.дәр.Яшь




Яп-якты -арт.дәр.Якты




Яп-ялангач -арт.дәр.Ялангач




Яп-якын -арт.дәр.Якын




Яп-яңа -ӨР-ЯҢА -арт.дәр.Яңа




Яп-яссы -арт.дәр.Яссы




Яп-ят -арт.дәр.Ят




Яр -I.Елга, диңгез, күл кебек сулыклар әйләнәсендә күтәрелеп торган коры җирнең чите. ЯР КАРЛЫГАЧЫ -Керәшә. II.ЯР -Бик яраткан, сөйгән кеше (кыз яки егет) [егет алсын, кызы барсын җаны сөйгән ярына]. III.ЯР САЛУ -кит.Хәбәр итү, хәбәр салу, белдерү [хан халыкка яр салды]




Яра -Тән тукымаларында яки эчке органнарда берәр корал, очлы әйбер белән яки башка сәбәптән җәрәхәтләнгән, зарарланган урын 2.күч.Бик зур рухи борчылу, газап. күч.Сугыш, янгын һ.б. вакыйгалар китергән хәл, фаҗига тур. ЯРА ГӨЛЕ -Алоэ. ЯРА ТАШЫ -Ачуташ. ЯРА ЧҮПРӘГЕ -Бинт. ЯРА ҮЛӘНЕ -Бака яфрагы




Ярабби - Яраббым -ы."Я аллам" мәгънәсендә аллага мөрәҗәгать итү сүзе: гаҗәпләнү, нәфрәтләнү һ.б.ш. хисләрне белдерә. Теләк теләгәндә кулланыла [хәерле генә эшләр булсын иде, ярабби!]




Ярак -Кирәк-ярак, билгеле шартларда файдаланыла торган әйбер




Яраклаштыру -1.(Яраклашу) 2.Туры китерү, ярату, ипләштерү, яраклы итү




Яраклашу -1.Нәр.б. өйрәнеп, тәҗрибә туплау, теге яки бу нәрсәне файдалана белү. Яңа шартларга яки кешеләргә җайлашу




Яраклы -с.1.Нәр.б. ярый торган; файдаланырлык 2.Нин.б. таләпләргә җавап бирә алырлык, кулай. Таман




Яраксыз -(ЯРАКСЫЗЛАНУ) (ЯРАКСЫЗЛЫК) -с.Файдаланырга ярамый торган, файдасыз. Нин.б. таләпләргә җавап бирми торган




Яралану -Тәннең тукымалары яки эчке органнары берәр төрле корал яки очлы, үткен нәрсә белән зарарлану, яра барлыкка килү. Яра алу, яралы кеше булу. ЯРАЛАУ -1.(Яралану) 2.күч.Кемгә дә булса борчу, кайгы, рухи газап китерү




Яралгы -1.сөйл Яралма -Кешедә һәм хайваннарда: организм үсешенең аңа карынында яки йомырка эчендә була торган иң башлангыч чоры; эмбрион. Орлыклы үсемлекләрдә: орлык эчендә аталанганнан соң үсә башлый торган башлангыч организм 2.күч.Берәр нәрсәнең башлангычы




Яралу - Яралыш -Туу; барлыкка килү. күч.Уй, фикер, караш туу тур.. Көн туу, таң ату тур.




Яралы -с.Яраланган, ярасы булган. и.Яраланган кеше




Яран -I.Бай яки дәрәҗәле кеше тирәсендә аның һәр сүзен үтәргә әзер тора торган куштан, иярчен, мөрит [патша үзенең яраннарын җыеп алды]. II.ЯРАН ГӨЛ[Е] -Хуш исле яфраклы, ак, ал, кызыл чәчәк ата торган төрләре булган декоратив үсемлек; рус.Герань




Яранга -Чукоткада күчереп йөртмәле торак (кибән формасында, болан тиресе белән коршалган)




Ярар - Ярый -кис.1.Нәр.б. хуплауны, берәр нәрсә тур. килешү, ризалашуны белдерә: яхшы, риза, шулай булсын 2.хәб.Мөмкин, ярар, (шулай да) була. ЯРАР ИНДЕ -Нинди интонация белән әйтелүенә карап, үтенү, сорау, боеру, риза булу һ.б. мәгънәне белдерә [я, ярар инде, кыскарак тот]




Ярарлык -с.Яраклы, ярый торган




Яраткан -с.Ярата торган, үз күргән, якын иткән




Ярату -I.1.Берәр нәрсәне яки кешене бик якын итү, үз итү хисе тою; аңа тартылу, хөрмәт итү. Хөрмәт итү, ихтирам итү 2.Икенче җенестәге кешегә мәхәббәт хисе тою 3.Берәр нәрсә белән мавыгу, теләп шөгыльләнү. Берәр нәрсәне охшату, шуңардан уңайлык, канәгатьлек тою. Нәрсәгә дә булса һәвәс булу (гадәттә ашамлыкка). Берәр нәрсәгә гадәтләнү, гадәт итеп алу. Хуплау, хуп күрү, ошату 4.Яхшы үсү, яшәү өчен кирәкле шартны билгели: таләп итә, кирәк саный [акча санауны ярата]. II.ЯРАТУ -Барлыкка китерү, бар итү, тудыру (алла, тәңре, ходай һ.б.) [табигать синең кебекләрне сирәк ярата]. III.ЯРАТУ -1.Берәр нәрсәне кирәкле үлчәмгә, формага һ.б.ш. җиткерү, китерү, бер нәрсәне икенчесенә ярарлык, туры килерлек итү 2.Сайлап, кирәклесен, туры килерлеген табу, алу [ишеккә ачкыч ярату]




Яратылыш -Туу, барлыкка килү, яратылу (хәле). Кемнең дә булса холкы-фигыле тур. [яратылышым белән батыр булырга тиешле кешемен]




Яратылу -Туу, барлыкка килү.




Яратышу -Бер-берсен ярату. Ихтирам итешү тур.




Ярау -I.ф.1.Берәр нәрсәгә файдалану өчен яраклы булу; нин.б. таләпләргә җавап бирерлек булу. Нәрсәгә дә булса сәләтле булу; нин.б. эш башкара алу 2.Кемгә дә булса охшарга тырышу, аның алдында яхшатлану, күңелен табу [түрәләргә ярарга тырыша] 3.Күләм үлчәве, сыйфат һ.б.ш. белән туры килү [перчатка ярау]. Файдасы тию, кирәге чыгу [балта, пычак, сәнәк - барсы да ярады] 4.Әдәп, мораль, гореф-гадәт һ.б.ш. нормаларга, кагыйдәләргә туры килү, килешү [буш кул белән чыгу ярап бетмәс]. II.ЯРАУ -с.1.Көч, сәләт, акыл һәм башка яктан җитлеккән, камил [моннан соң акыллырак, яраурак була белергә кирәк] 2.диал.Салкынча, җиләс [ярау һавада йөрү]. Салкынча һава яки җиләс урын [кичке ярау. Ял итү өчен ярау эзләү]. ЯРАУ АЗЫК -Яхшы сыйфатлы яки сортлы, организм өчен кирәкле, калорияле азык. ЯРАУ АЛДЫРУ -Яраулау. ЯРАУ АЛУ -1)Авыр эштән, ерак юлдан соң хәл алу, ял итеп көч туплау 2)Чабу күнекмәләре алу, чабышка әзерләнү (ат тур.). ЯРАУ АТ -1)Ярау алган, чабышка чыгарга махсус әзерләнгән ат 2)Егәрле, җитез ат, тук һәм елдам ат. ЯРАУ ЕГЕТ -Гайрәтле, таза һәм нык, көчле егет. ЯРАУ ЯРУ -Үткенләнү, шомару; усал, үз дигәнен булдыра торган кешегә әйләнү; азау яру




Яраулану -I.Чабышка әзер булу, тиешле күнекмә алу, ярау алу (ат тур.) 2.Ярау яру. II.ЯРАУЛАНУ -диал.Салкынчалану, көн кызуы басылу




Яраулау -1 Ярауландыру -Атны чабышка әзерләү (махсус ашату, тәрбияләү, ерак араны чабып әйләнергә алып чыгу) 2.Кызу йөргәннән яки ерак юлдан, авыр эштән соң йөртеп әкренләп суыту, тирен катыру (атның). Гомумән хәл алу, ял итеп көч туплау




Яраулы -с.1.Ярарлык, ярый торган, кулай 2.Таман, яраган [үзеңә яраулы кием алу]




Яраусыз -с.диал.Җитлекмәгән, булдыксыз, юньсез




Ярашлы -с.Ярый торган, туры килә торган




Ярашлылык -Ярашлы булу, туры килүчәнлек, ярашу




Яраштыру -1.Берәр нәрсәгә ярарлык итү, ярату(III), туры китерү. Үзара бәйләнешкә керү [нерв системасы аерым органнарны үзара яраштыра] 2.Килештерү, татуландыру, дуслаштыру, якынайту [байлык яраштыра, ярлылык талаштыра]




Ярашу -1.Өйрәнеп, тәҗрибә туплап, үзләшеп, яраклашып китү [тормышка ярашу] 2.Туры килү, ярау; үзара бәйләнеш, гармония булу 3.лингв.Җөмлә, сүз тезмәсе составындагы ияртүче сүз таләбе буенча иярүче сүзнең яисә үзара бер-беренә иярешкән сүзләрнең бер үк төрдә, бер формада килү күренеше (мәс. без язабыз, аның китабы)




Ярәшү -Кыз атасы йортында кызны кияүгә сорап, үзеннән һәм ата-анасыннан ризалык алып, рәсми рәвештә килешү. ЯРӘШЕЛГӘН КЫЗ -Кияүгә чыгарга ризалык биреп, туйга әзерләнә торган кыз, кәләш




Яргак -диал.1.Артык күп сөйләргә, мактанырга яратучан кеше 2.Кайнаган сөт өстенә утырган куе яры, элпә




Яргалану -1.Күп җирләрдән ярылу, ярыклары күбәю 2.күч.Картлыктан тиренең юл-юл булып җыерчыклануы. Салкыннан яки авыр физик эштән яралар барлыкка килү [куллары яргаланган]




Яргалау -1.(Яру) 2.күч.Җыерчыкландырып бетерү (тирене). Күп яралар барлыкка китерү (салкыннан яки физик эштән) 3.Кайчакта сирәк кенә яру эшләре белән мәшгуль булу




Яргыч -Берәр нәрсә яру, ваклау һ.б.ш. өчен махсус машина [такта яргыч]




Ярд -91.44 сантиметрга тигез булган инглиз озынлык үлчәү берәмлеге




Ярдәм -Кемнең дә булса хәленә кереп, хәлен җиңеләйтү өчен эшләнә торган эш, булышлык. бәйл.ЯРДӘМЕНДӘ -Ярдәме белән, катнашы белән, катнашында, аркасында. ЯРДӘМ ИТҮ -Булышу, эшен җиңеләйтү өчен бергәләп эшләү




Ярдәмләшү -1.Бер-беренә ярдәм итү, булышу 2.Кемгә дә булса ярдәм итү, булышу




Ярдәмле - Ярдәмчел -с.Ярдәм итүчән, ярдәмгә әзер торучан




Ярдәмлек -1.Ярдәм итү өчен кулланма (мәс. китап) 2.ЯРДӘМЛЕК СҮЗ -лингв.Мөстәкыйль һәм тулы мәгънәсе булмаган сүз: теркәгеч, бәйлек, кисәкчә




Ярдәмлелек - Ярдәмчеллек -Ярдәмчел булу сыйфаты




Ярдәмсез -1.Ярдәм итәргә яратмый, булышмый торган, ярдәм кулы сузмый торган 2.рәв.Ярдәмгә мохтаҗ [ярдәмсез калган балалар]




Ярдәмсезлек -Ярдәм булмау, Ярдәмсез бул хәле




Ярдәмче -1.Кемгә дә булса ярдәм итә, булыша торган кеше. с.Өстәмә [я. материал] 2.Җаваплы урында эшләүченең рәсми, штаттагы булышчысы; урынбасар. ЯРДӘМЧЕ ФИГЫЛЬ -лингв.Мөстәкыйль мәгънәсе булмаган һәм аналитик фигыль формалары ясауда кулл.тор. фигыль




Ярен -диал.Киләсе ел




Яренгә -рәв.Киләсе елга [яренгә институтка китәм]




Ярка -I.диал.1.Теше бәрән, саулык 2.Бәрәнләмәгән бер яшьлек сарык яки кәҗә. II.ЯРКА -1.Урталай ярылган утын агачы, түмәрнең бер яртысы 2.Гомумән нәр.б. икегә ярылган бер кисәге. ЯРКА КЕБЕК, ЯРКАДАЙ -Нык, таза гәүдәле кешегә карата кулл.




Ярканат -Киң яры канатлы, төнлә оча торган имезүче хайван




Ярлы -с.1.Яшәү өчен матди мөмкинлекләре җитәрлек булмаган, фәкыйрь; киресе: бай. и.Яшәү өчен матди мөмкинлекләре җитәрлек булмаган кеше. и.ЯРЛЫЛАР -Иң хәлсез, ярлы крестьяннарны эченә алган социаль катлау 2.Фәкыйрь, җиһазланмаган, җитешсез [ярлы йорт-кура]. Ярлылар яшәгән, ярлыларныкы булган, фәкыйрь, хәерче булган [ярлы квартал] 3.рәв.Фәкыйрьлек белән, хәлсез, хәерче тормыш белән, сәләмә [ярлы гомер итү] 4.Эчтәлеге бай булмаган, сәнгатьлелеге начар, эшләнеп җитмәгән (сәнгать әйберләре тур.). Составында кирәкле матдәләр, минераль тозлар җитәрлек булмаган, уңдырышы түбән булган [ярлы туфрак]




Ярлык -1.тар.Язма указ, грамота 2.Әйбернең, товарның бәясен, атамасын һ.б.ш. белешмәләрен язып ябыштырылган яки эленгән кәгазь




Ярлыкагыл -иск.Ярлыкауны үтенү сүзе; Ярлыка




Ярлыкау -(ЯРЛЫКАТУ) -Кичерү, Гафу итү, аклау, гөнаһларын йолу




Ярлыландыру -1.Ярлы хәлгә, бөлгенлеккә төшерү 2.Ярлы(3) хәлгә китерү, эчтәлеген саектыру, образлылыгын киметү (әсәрнең). Составындагы кирәкле матдәләрне киметү (азыкның, туфракның һ.б.)




Ярлылану -Ярлы хәлгә килү, бөлү, фәкыйрьләнү




Ярлылык -Ярлы булу хәле, бөлгенлек 2.Начар, сай эчтәлекле, эшләнеп бетмәгән булу. Составында кирәкле матдәләр җитәрлек булмау (туфрак тур.)




Ярлы-ябагай -Ярлы халык




Ярма -Төрле бөртекле культураларның орлыкларын ваклап яки бөтен көе әзерләнгән азык-төлек әйбере. ЯРМА КАР -Вак кына ярма сыман бөртекләрдән торган каты кар. ЯРМА ЯРГЫЧ -1)Бөртекле ашлыктан ярма ясый (яра) торган машина 2)Шундый машинасы булган тегермән




Ярмалану -1.Ярма рәвешенә килү, ярмага әйләнү 2.Бөртек-бөртек булып тору, бөртекләнеп таралып тору [ярмаланып торган бәрәңге]




Ярмалы -1.Ярма салынган, ярма тутырылган. Ярма салып пешерелгән 2.Ярмаланып, таралып торган. Ярма-ярма булып, бөртекләнеп торган [ярмалы кар]




Ярминкә -Һәр елның бер үк вакытында һәм билгеле бер урында үткәрелә торган зур сәүдә базары (төрле күңел ачу уеннары да була)




Ярпач -с.диал.Шапырынучан, ярпаерга, мактанырга яратучан, мактанчык




Ярпачлану - Ярпаю -диал.Шапырыну, мактанып лаф ору. Эреләнү, үзен эре тоту




Ярсу -I Ярсулану -1.Ахыр чиккә җитеп зәһәрләнү, ачулану, шашыну. Күңел, йөрәк тур.: берьюлы газаплы уйлар биләп алу, гомумән, ни эшләргә белмәү, үзен-үзе белештермәү, рухи газаплану 2.Көчле дәрт, теләк белән ашкынып, нәрсәгәдер омтылу, алгысу. рәв.Ашкынып, дәртләнеп; комар белән [ярсып, хәтта ачуланып эшлиләр иде] 3.Ажгырып, ашкынып тору (ат тур.) 4.шигъ.Көчле, ташкындау, шашкын булу тур. [ярсып аккан елга] [ярсып елау] [ярсып җырлау]. II.ЯРСУ -с.Нәр.б. ашкынып, дәртләнеп торган, дәртле. Ярсуны белдерә торган, ярсулы




Ярсулы -1.Ярсу сизелеп торган, ярсу булган. Газаплы, тирән борчылулы, рухи газап катнаш 2.Көчле, бик көчле




Ярсучанлык -Ярсучан булу сыйфаты; ярсучан кешегә хас сыйфат




Ярсыну -1.Ярсу(1-3) 2.мед.Борчылу; тынычсызлану, дулкынлану




Ярсыткыч -1.мед.Ярсыта, борчый торган нәрсә 2.Ярсытып, тынычсызлап торган хәл, сәбәп һ.б.ш.




Ярсыту -1.Кем.б. ачуын чыгару. Җилкендерү, ашкындыру, дулкынландыру 2.мед.Тынычсызлау




Ярты -и.1.Нәр.б. тигез икегә бүлгәннән килеп чыккан бер өлеш 2.Нәр.б. нәкъ уртасы 3.Исемнәр һәм вакытны, исәп-хисапны белдерә торган саннар белән килгәндә: бөтеннең икедән бер өлеше мәгънәсен бирә [ярты карбыз]. Вакыт берәмлеге - сәгатьнең нәкъ уртасы [унынчы ярты] 4.Ярты литр аракы мәгънәсендә 5.рәв.Ярым [ярты татарча сөйләшү]




Ярты-йорты -рәв.Җитәр-җитмәс, әз-мәз. с.Тиешле дәрәҗәдә булмаган, рәтсез [ярты-йорты дуслар]




Яртылай - Яртылаш -рәв.Нәр.б. яртысы кадәр. Бераз, өлешчә [яртылаш авып йокыга киткән]




Яру -1.Берәр үткен нәрсә белән буйга кисү, вак кисәкләргә бүлү 2.Операция ясау яки башка максат белән кисү, кисеп ачу. Үлемнең сәбәпләрен төгәл билгеләү өчен мәетнең эчке органнарын ачып карау 3.Чикләвек, көнбагыш һ.б.ш. кабыгын ватып, чәрдәкләп, төшен ашау тур. 4.Юл, сукмак тур.: салу, сабу, йөрерлек итү. Нәр.б. аралап, ерып хәрәкәт итү, бару. Берәр нәрсәне урталай кисеп, икегә бүлеп үтү. Җирне сөреп яки казып эз салу, чокырлы юл ясау 5.күч.Кыйнау. Кыйнап, сугып яралау, яра ясау 6.Күбесенчә агач әйберләр тур.: вату, җимерү 7.Ату, ачылу (яфрак, чәчәк тур) [шаулый-шаулый яфрак ярырлар] 8.Тавыш; тур: аермачык булып яңгырап ишетелү, нык яңгырау [берсе авыл ярып сызгыра] 9.Кояш, җил, су ашаудан яралар барлыкка килү (мәс. ирендә, кулда, аякта)




Ярус -1.Театр бинасы эчендә берсе өстенә берсе этаж булып урнашкан ложалар яки креслолар рәте 2.геол.Бөтен геологик гасыр буенча утырып килгән тау токымнары җыелмасы 3.Урманның биек агачлар, куаклар, үләннәр үсә торган, төрле яктылык шартларында булган катламнары




Яруслы -1.Яруслары булган 2.Яруслап эшләнгән [яруслы төзелеш] 3.Ярус-ярус булып торган, рәт-рәт булып урнашкан




Ярчык -Нәрсәдән дә булса ватылып, кыйпылып төшкән кисәк




Ярчыклану -1.Ваткалану, ваклану, ярчык-ярчык хәлгә килү 2.Аерым-аерым булып ярылып яту




Яры -I.Үсемлекләрдә, терек организмда: нәр.б. каплап, өслек ясап тора торган бик юка тукыма яки тире катламы; элпә. Берәр нәрсәнең юка катламы (мәс. су өстендә юка боз). ЯРЫ ЙОМЫРКА -Кабык белән капланырга өлгермәгән, җитлекмәгән йомырка. II.ЯРЫ -и.Нин.б. билгесез урын, җир мәгънәсен бирә; берәр яры




Ярыйсы -хәб.Яхшы ук булмаса да канәгатьләнерлек; уртача [азмы-күпме ярарлык]. ЯРЫЙСЫЛАНУ -Яхшырып, рәтләнеп китү




Ярык -и.1.Тар гына булып ачылган, ярылган ачыклык 2.с.Ярылган, ярылып киткән, ярык барлыкка килгән




Ярык-йорык -җый.Һәртөрле ярык, тишекләр




Ярылану -Яры белән каплану




Ярылу -1.(Яру)  2.Салкыннан, корылыктан һ.б.ш. чәрдәкләнү, яргалану, ярык барлыкка килү 3.Шартлап бик вак кисәкләргә аерылу. Берәр сәбәптән шартлап ватылу, икегә аерылу 4.Кинәт бәрелүдән, сугылудан яки селкенүдән яисә искерүдән кисәкләргә аерылу, ватылу. Бәрелеп, сугылып яралану яки сөяк имгәнү [тез капкачы ярылган булырга тиеш] 5.Хәрәкәт һ.б.ш .тәэсирендә икегә бүленеп, юл, ачыклык барлыкка килү (су, һава тур.) [эчкә кергәч, төн ярылды урталай, килеп чыкты уртадан шайтан малай] 6.Ачылу, ату (чәчәк, яфрак тур.) Туу, яралу (көн, таң тур.) 7.Кояш, җил, су ашаудан ирен, кул, аяк тиресендә авыртулы яра барлыкка килү. Биттә, тәндә җыерчыклар барлыкка килү 8.күч.гади.Бик кычкырып, кабаланып, ачу белән нәрсәдер сөйләү. Бик нык ачулану, пыр тузу [мулла нәрсә ди? Ярыламы?] 9.күч.Бик нык авырту, нык сызлау [башым ярыла]




Ярым -1.Сан, микъдар, күләмне белдергән сүзләр белән килгәндә, шулардан аңлашылган бөтеннән тыш "тагын ярты" мәгънәсен белдерә [ике ярым еллык]. и.Бөтеннең яртысы [ярым юлны үтү] 2.Исемнәр, сыйфатлар һ.б. кайбер сүзләр алдыннан: 1)Ярты [ярым боҗра, ярым түгәрәк] 2)Яртылаш, башка берәр нәрсә белән катнаш [ярым йон] 3)Өлешчә, бераз, ... диярлек 3.Рәвеш сүзләр һәм кайбер фигыльләр алдыннан "яртылаш, өлешчә" кебек мәгънәләрдә килә [ярым чуашча, ярым татарча]




Ярымавтомат -Бер эш циклын автоматик рәв. башкара, ләкин циклны кабатлау өчен кеше катнашын сорый торган механизм, аппарат, прибор




Ярыматау -иск. Ярымутрау -Өч ягы диңгез яки океан белән юыла торган, ә дүртенче ягы материк белән тоташкан коры җир




Ярымбиш -иск.Элеккеге җир үлчәү берәмлеге: дисәтинәнең 1:3 өлешенә тигез




Ярым-йорты -с.Булыр-булмас, җитәр-җитмәс. рәв.Бераз гына, тулысынча түгел




Ярымколония -Формаль яктан үзаллы, ләкин башка бер империалистик илдән политик һәм экономик бәйле булган ил




Ярымколониаль -с.Ярымколония хәлендәге




Ярымүткәргеч -Электр тогын бер якка гына үткәрә торган һәм үткәргечләр белән изоляторлар арасында торучы матдә. Шундый матдәдән ясалган прибор




Ярымшар -1.Шарның яртысы 2.Җир шары һәм күк йөзенең шартлы рәвештә бүленгән икедән бер өлеше




Ярыш -1.Берәр өлкәдә беренчелекне алу, узып китү яки гомумән югары нәтиҗәләргә ирешү өчен көрәш 2.Нин.б. спорт төре буенча беренчелекне билгеләү максаты белән спорт очрашулары




Ярышташ -Үзара ярышучы кешеләрнең яки коллективларның бер-беренә карата: каршы як




Ярышу -1.Нин.б. өлкәдә беренчелекне алырга, алга чыгарга яки башкалардан артта калмаска тырышу 2.Көрәшү, спорт ярышларында катнашу. Йөгереп, узышып уйнау 3.Берәр эштә яхшы нәтиҗәләргә ирешергә тырышып көрәшү




Ярышучы - Ярышчы -Ярышта катнашучы




Ясак -тар.1917 елга кадәрге Россиядә: крестьян һәм мещаннардан җан башыннан алына торган салым




Ясаклы -тар.Ясак түли торган [ясаклы татарлар]




Ясакчы -тар.Ясак җыючы




Ясалма -с.1.Табигый нәрсәгә, чынга охшатып ясалган, эшләнгән [я. каучук] 2.Табигый булмаган, ялган [я. җитдилек]. Икейөзле, риялы [я. ягымлылык]. рәв.Тырышып, көчәнеп эшләгәндәй, гайре табигый 3.лингв.Кушымча ялгау яки сүзләрне кушу юлы белән ясалган (сүз)




Ясалмалылык -Ясалма булу сыйфаты




Ясалу - Ясалыш -1.(Ясау) 2.лингв.Барлыкка килү [сүз ясалу]




Ясану -Бизәнү, матурлану, төзәтенү. Ыспай һәм пөхтә итеп киенү




Ясау -1.Нин.б. әйбер эшләү, нәр.б. җитештерү 2.Нәр.б. оештыру, үткәрү [өмә я.] 3.Берәр затны яки нәрсәне нин.б. башка бер хәлгә китерү, әйләндерү, берәр төрле итеп тәрбияләп чыгару [кибетче ясау]. Төсен, формасын, кыяфәтен яки гомумән эчтәлеген дә үзгәртү тур.. Кем яки нәрсәгә, берәр сыйфатка ия итү, берәр нәрсәне булдыру, шуңа ирештерү [бәхетле ясау] 4.Эш төрен, процессын белдергән исемнәр һәм исем фигыльләр белән килгәндә шул эшне башкару, үтәү мәгънәсен бирә [суд я.]. Исем яки исем фигыль белдергән эшне үткәрү мәгънәсен бирә [тәҗрибә я.] 5.Кайбер абстракт исемнәр белән килгәндә, нин.б. эш-хәлнең нәтиҗәсенә ишарәли [җиңеллек я.]. берәр фикергә килү яки карар чыгару тур. [балага акча түләргә ясаганнар] 6.Пешерү яки ашау өчен азыкны билгеле бер формага китереп әзерләү. Чынаякка бүлү (чәй, кофе һ.б.) 7.Тегеп, сатып алып һ.б.ш. юл белән әзерләү (кием, җиһаз тур.) 8.с.Яхшы, өр-яңа [өсте-башы бик ясау] [чын ясау булып киенгән]




Ясигъ -Мөселманнарда - кояш баегач укыла торган кичке намаз. Ясигъ намазы укыла торган, кичке эңгер үткәннән соңгы вакыт




Ясин -Коръән сүрәсе: үлем түшәгендә яткан кешенең гөнаһларын кичерүне сорап, аның янында укыла торган дога. Кемнең дә булса рухына багышлап укыла торган дога [ясин чыгу] [ясин уку]




Яскану - Яску -диал.) Нәрсәгә.б. ирешергә, нәрсәне.б. үзеңә алырга омтылу [кызны кочарга ясканды]




Ясле -Өч яшькә кадәрге балаларны тәрбияләү оешмасы




Ясмин -1.Ак төстәге хуш исле чәчәк ата торган декоратив куак үсемлек, гөл; рус.Җасмин 2.Зәйтүннәр семь. хуш исле чәчәк ата торган субтропик куак. ЯСМИН ГӨЛЕ -Ясмин(1)




Ясмык -1.Кузаклылар семь. яссы түгәрәк орлыгы булган үсемлек 2.Шуның азык итеп файд. торган орлыгы 3.с.Ясмыкка охшаган [ясмык күз]. ЯСМЫК ПЫЯЛА -Линза




Ясмыклану -Ясмык формасына керү; түгәрәк нәрсәнең ямьшәеп яссы формага керүе




Яссу -КУЛ ЯССУЫ -Кулның уч төбе турысындагы киңлеге (гадәттә киңлек, зурлык төшенчәсендә кулл.) [кул яссуы кадәр хат килде]




Яссы -с.1.Очлаеп, сыртланып тормаган, өсте (яки башка җире) җәенке, тигез булган [яссы төпле көймә]. Киңчә, җәенке [яссы борын] 2.Җәенке, ялпак. Яссы башлы аяк киеме. ЯССЫ ТАБАН -Аяк табанының җәенке булып торуыннан гыйбарәт физик кимчелек




Яссылату -Яссы итү, яссыландыру




Яссылык -1.Яссы, тигез өслек 2.күч.Нин.б. өлкә, сфера; берәр төрле күренешләр, бәйләнешләр даирәсе [мәсьәләне төрле яссылыктан чыгып карау]




Ястү -Кояш баегач укыла торган (бишенче) намаз. Шул намаз укыла торган вакыт




Ястык -Эченә каз мамыгы тутырылган (уртача 3-4 мендәргә торырлык) зур мендәр. ЯСТЫКЧЫ КЫЗЛАР -Туйга әзерлек башланган көннән алып кызны кияү куенына керткәнчегә кадәр кыз янында булып, бөтен эштә ярдәмләшеп торучы кызлар




Ят -с.Чит, билгесез, белмәгән, таныш булмаган. Туган булмаган, туганлык мөнәсәбәтендә булмаган, үз булмаган 2.Чит; чит илгә караган, чит илнеке булган. и.Дошман, дошман ил кешесе. Таныш булмаган, аңлашылмый торган




Ятаган -Кәкре кылыч, төрек кылычы




Ятак -Йокы урыны




Ятакханә -иск.Йокы бүлмәсе




Ятар-ятмас -рәв.Яртылаш авып яки яткан сыман хәлдә




Ята-тора -Я. ЙӨРҮ -Чирләү сәбәпле еш урынга ятып алгалау




Ятеш -с.диал.Уңайлы, җайлы




Ятим -1.Атадан яки анадан, яисә икесеннән дә мәхрүм булган кечкенә бала яки яшүсмер. с.Ата-анасыз




Ятимә -кит.Хатын-кыз затыннан булган ятим




Ятимлек -Ятим булу хәле




Ятимханә -иск.Ятимнәр йорты. ЯТИМ-ЯТИМӘ -Ятим балалар; ятимнәр




Яткалак -1.Ялкау кеше, эшлексез, ятып кына торырга ярата торган кеше 2.Чирләшкә кеше




Яткызу - Яткыру -Горизонталь хәлгә китереп кую, салу. Йоклау яки ял итү өчен урынга салу, урнаштыру




Яткылык -I.Файдалы казылма ята торган урын; Ятма. II.ЯТКЫЛЫК -диал.Соңгылык, ана карынында бала урыны




Яткын -с.Күп еллар буена сөрелми, эшкәртелми яткан, ташландык; калдау [яткын җирләрне үзләштерү]




Ятлау -Нәр.б. текстка карамыйча, күңелдән сөйләрлек итеп өйрәнү




Ятлык -Ят, чит булу, үз булмау




Ятма -I.и.1.Файдалы казылма ята торган урын 2.Җыелып, өелеп яткан нәрсә [язгы кояш кар ятмаларын ялый]. II.ЯТМА -с.1.Горизонталь [ятма сызык] 2.Ятып җиргә сырыша, сарыла торган [ятма сабак]




Ятсыну -Ят итү, ят санау, үз итмәү. Чит, ят тоелу, танымау [үз тавышымны үзем ятсындым]




Яттан -рәв.Күңелдән, хәтердән [шигырьне яттан белү]




Яту -1.Бөтен гәүдә белән берәр нәрсә өстендә горизонталь хәлдә булу. Шул хәлнең төрле формаларын белдергән (йөзтүбән, чалкан кебек) сүзләр белән килеп, тирә-яктагы әйберләргә яки кешеләргә карата билгеле бер торышта булуны белдерә [чалкан яту]. Шундый хәлнең сәбәбен белдерә торган сүзләр белән килеп, субъектның теге яки бу торышына дәвамлылык төсмере өсти [тик яту] 2.Ял итү яки йоклау максаты белән горизонталь һәм тик тору хәленә күчү. Гәүдәне берәр якка яки нәрсәгә таба авыштыру, аву, авышу. Егылу, сөрлегү, аву 3.Нин.б. урынга урнашкан, куелган булу [яулык кесәдә ята иде]. Махсус урынга куелмаган, җыелмаган булу; аунау 4.Берәр урында саклану, берәр кеше карамагында булу. Файдаланылмау, файдасызга әрәм булып, буш тору 5.Яшәү, йөрү [үзегез ни эшләп ятасыз?] 6.[Уфада нәрсә дип ятыйм?] 7.[кабердә ятсам да онытмам] 8.[бер якта урман җәелеп ята] [юл сузылып ята] 9.[җиргә кар яткач] 10.шигъ.[урамнарда телсез тынлык ята] 11.[сүзең колакка бик ятты] [күңеле ятмады] 12.күч.[тыныч яткан тирән тойгылар] 13.[кием өскә матур ята] 14.[җаваплылык сине өстә ята] 15.[туй итәргә ятасыз икән] 16.[яшеренеп яту] [пыскып яту] [пошынып яту] [кунак булып яту]. ЯТЫП КАЛУ -1)Берәр нәрсәдән мәхрүм булып калу 2)Сугышта үлеп калу, һәлак булу. ЯТЫП ЧИРЛӘҮ -Тора алмаслык хәлдә каты чирләү




Ят-чит -с.Бөтенләй таныш түгел, ят һәм чит




Ятым - Ятыш -с.1.Ятышлы(1) итеп, таман гына эшләнгән; уңай, уңайлы 2.Күңелне күтәрә торган, ягымлы




Ятымлы - Ятышлы -с.1.Яраклы, ярый торган, ярарлык 2.Килешеп, яхшы утырып, тәнгә сыланып торган 3.Сөйкемле, ягымлы, йогышлы. рәв.Тәртипле, ягымлы итеп 4.Юн. килеш исемнәр белән: туры килә торган, хуш килерлек, яхшы [колакка ятышлы сүз]. рәв.Туры килү, бәйләнешле булу тур




Ятынкы -Авыш




Ятынкырау -1.Бераз авышып тору 2. Ятымсырау -Аз-маз яткалап, ял итеп тору. Чирләп тору




Ятышлылык -Ятышлы булу сыйфаты




Ятышсыз -с.Йогышсыз(1,3)




Ятышу -Килешү, туры килү, урынлы булу [мәҗлескә ятышып бетмәгән җыр]




Ятьмә -1.Җепләрне аркылы-торкылы итеп үреп, челтәрләп эшләнгән, балык, кош һ.б.ш. аулау өчен җайланма; ау. күч.Тозак 2.Әйбер тутырып йөрү өчен җептән, баудан, тимерчыбыктан аркылы-торкылы үреп эшләнгән җайланма 3.Дошман күзеннән яшерү, маскировка өчен эшләнгән җайланма 4.күч.Тонык һәм сыек кына томанланып күренгән нәрсә [офыктагы төтенле ятьмә аша]. ЯТЬМӘ ЯТАК -Баулардан үреп ясалган һәм баш-башыннан баганаларга яки агачларга бәйләп куя торган дача ятагы; гамак




Яу -I.1.Дошман 2.Һөҗүм итеп килә торган дошман гаскәре 3.Сугыш, көрәш 4.Күп булып, берьюлы зур агым булып килә торган нәрсә [саранча явы]. II.ЯУ -Күз явын алырлык -Күз чагылырдай матур; бик чибәр




Яубашы -иск.Гаскәр башлыгы




Яугыры - Яусын -РӘХМӘТ ЯУГЫРЫ -Яхшы теләк теләү, күргән яхшылыкка каршы җылы сүз әйтү өчен кулланыла




Яудаш -Көрәштәш




Яудыру -1.(Яву) 2.Күпләп бирү, китерү [акчаны кызганмый яудыра]




Яулау -1.Басып алу максаты белән, сугыш белән, яу белән бару 2.күч.Көрәшү яки тырыш хезмәт белән нәр.б. ирешү 3.күч.Биләү, биләп алу (уй, фикер, хис тур.)




Яулашу -Сугышу, көрәшү




Яулык -(Гадәттә хатын-кызларның) башка бәйләү яки җилкәгә салу өчен дүртпочмак форм. тукыма кисәге. Борын һәм кул сөртү өчен янда йөртелә торган кечкенә тукыма кисәге




Яулыкчан -Яулык бәйләгән килеш




Яучы -I.Егеткә кыз димләп йөрүче. II.ЯУЧЫ -иск.Яуга баручы, сугышчы. ЯУЧЫЛАУ -1.Яучы җибәреп (кыз) сорату 2.Яучы булып бару; димче булу




Яучылык -Я. ИТҮ (КЫЛУ) -Яучы булу; яучы вазифасы




Яушан -Вак кына чәчәкле үлән үсемлек, кайбер төрләре гөл итеп тә үстерелә; рус.Вероника




Яфрак -1.Үсемлекләрдә: һава белән туклану өчен хезмәт итә торган яшел төстәге һәм төрле формалы юка пластинка с.Яфрактан ясалган [яфрак тәмәке] 2.Кайбер ботаник, анатомик һәм зоологик терминнарның состав өлеше, компоненты [колак яфрагы, бака яфрагы һ.б.]. ЯФРАК БЕТЕ -Яфрак сыекчасы белән туклана торган бөҗәк, гөблә; рус.Тля. ЯФРАКЛЫ УРМАН -Яфрак яра торган агачлар үскән урман (ылыслы урманга каршы куеп әйтелә)




Яфракашар -Бик матур ачык төстәге тышча белән капланган, яфрак ашаучылар төркеменнән булган коңгызлар исеме; рус.Радужница, Листоед




Яфраклану -Яфрак яру




Яфракча -Клевер, акация кебек үсемлекләрдә катлаулы яфракның бер өлеше




Яхта -Спорт яки туристик максатларда куллану өчен моторлы яки җилкәнле кечкенә судно




Яхт-клуб -1.Су спорты белән шөгыльләнүчеләр оешмасы 2.Шундый оешма урнашкан бина




Яхтсмен -Җилкәнле спорт белән шөгыльләнүче




Яхут -иск.Яки, яисә




Яхшатлану -Кем.б. алдында үзен яхшы итеп күрсәтергә тырышу




Яхшатлы -(ЯХШАТЛЫЛЫК) -Абруйлы, авторитетлы




Яхшы -с.1.Уңай сыйфатлары, яклары булган; куйган таләпләргә җавап бирә торган; киресе: начар. Сәнгать әсәре тур.: уңай тәэсир калдыру торган. и.Яхшылык, уңай як, уңайлык, уңай хәл. и.Яхшы нәрсә 2.Уңышлы, файдалы; уңай. Әйбәт. 3.[яхшы һәм акыллы малай] 4.[яхшы таныш] 5.[яхшы нәселле, яхшы хәлле] 6.[яхшы костюм] [яхшы чәй] 7.[яхшы эш хакы] 8.[физиканы яхшы белергә кирәк] [исерек булмаса да яхшы ук кызган] 9.[яхшы, яхшы, мин риза]




Яхшылану - Яхшыру -Яхшыга әйләнү, әйбәтләнү




Яхшылап -рәв.Тиешле дәрәҗәдә, кирәгенчә; рәтләп, җентекләп




Яхшылату - Яхшырту -Яхшыга әйләндерү. Тагы да яхшырак итү




Яхшылык -Яхшы кешегә хас сыйфатлар. Яхшы булу 2.Файда, уңайлылык, изгелек. Уңыш, шатлык, бәхет һ.б.ш. ЯХШЫЛЫК БЕЛӘН -1)Яхшы чакта, ирекле рәвештә, үз теләгең белән 2)Яхшылап [нигә яхшылап әйткәнне тыңламыйсың?] 3)Яхшы ягы белән [мин аны я. искә алам]. ЯХШЫЛЫКТА -рәв.Яхшы чакта




Яхшылыклы -Яхшы, яхшы күңелле, кешелекле




Яхшысынмау -Уңайсыз санау, оялу, уңайсызлану




Яһүд -Израильнең төп халкы атамасы, шул халыкның бер кешесе; еврей




Яһүди -1.Яһүд 2.Яһүдилек динен тотучы кеше




Яһүдилек -Башлыча яһүдләр (еврейлар) тота торган дин; Иудаизм




Ячейка -иск.Бер зур берләшмә составына керә торган кечкенә оешма [партия я.сы]




Яшәеш -1.филос.Җәмгыятьнең материаль тормыш шартлары, яшәү шартлары җыелмасы 2.Яшәү, гомер итү, көн күрү хәле, эш-хәлләрнең торышы.




Яшәр -Яшьлек(II) [мең яшәр имән]




Яшәртү -I.1.Яшь итү, яшь кешегә әйләндерү 2.Яшь дип санау [мине алай бик яшәртеп куйма]. II.ЯШӘРТҮ -Яшелләндерү




Яшәрү -I.Яшьрәк булып китү, яңару. Яшьләр төсе керү, үзеңне яшь сизү. II.ЯШӘРҮ -1.Яшел төскә керү, яшелләнү; яшелләнеп күренү [яшәреп торган бодай] 2.Болытлар куерып, яшькелт-күгелҗем төскә кереп, яңгыр яварга тору тур.. III.ЯШӘРҮ -Яшьләнү, яшь тулу [берәр нәрсә булса, күзләре яшәрә башлый]




Яшәү -1.Гомер итү, тору. Күпмедер вакыт гомер итү, тереклек итү 2.[иҗат белән яшәү] 3.Нин.б. тормыш алып бару [йоклап яшәргә дә була]. Матди як тур.: ничек тә булса көн күрү, туклану [пенсиягә я.] 4.[чит илдә яшәү] [тундрада поляр төлке, ак кыр тавыгы яши] [күршеләр белән дус я.] [хатын белән яши башлагач] [яшьләр белән тату яшәргә тырышты] 5.[татар операсы яшәргә тиеш] [тән җәзасы яшәп килде] 6.[исеме телдән-телгә күчеп яшәр] [ниләр яши күңелеңдә?] 7.ЯШӘ, ЯШӘСЕН -Уңышлы эшләр, бәхетле тормыш һ.б. кебек изге теләкне, хуплауны белдерә [яшәсен тынычлык!]




Яшел -с.1.Спектрда төп төсләрнең берсе - Зәңгәр белән сары арасындагы төс; үлән, үсемлек, яфрак төсе 2.Үлән үскән, яшеллек каплаган [яшел болын] 3.Үләннән, яфрактан торган [яшел азык]. Ашарга яраклы үләннәрнең (кузгалак, кычыткан һ.б.ш.) яфрагыннан әзерләнгән. яңа чабылган, яңа өзелгән [яшел печән] 4.Җиләк-җимеш, ашлык һ.б.ш. тур.: өлгермәгән, җитлекмәгән. рәв.Өлгермәгән килеш [арыш яшелрәк урылган] 5.күч.Бик яшь һәм тәҗрибәсез [бераз яшьрәк һәм яшелрәк булса да]. ЯШЕЛ СУГАН -Кыяклы суган. ЯШЕЛ ТАВЫШ -Колакка ятышсыз ачы, нормаль булмаган чәрелдек тавыш. ЯШЕЛ ЧӘЙ -Үзенә хас хуш исе, яшькелт-сары төсе белән аерылып торган чәй төре




Яшелбаш -Кишернең бер сорты




Яшел-зәңгәр -1.Яшел белән зәңгәр төсләр арасындагы төс 2.Медицинада тәндәге үлекләү, чабырту кебек авыруларны дезинфекцияләү, зарарсызландыру чарасы буларак кулл.тор. сыеклык; рус.Бриллиантовая зелень, зеленка




Яшелләндерү -Агачлар, куаклар, чәчәкләр һ.б. үсемлекләр утырту, чәчү, үстерү




Яшелләнү -1.Яфрак белән, үлән белән каплану, яшел төскә керү. Яшел булып тору, күренү 2.Яшел төс сару, яшькелт төс алу. күч.Ачу килү, нәфрәтләнү сәбәпле агарып, яшелле-күкле төскә керү, йөз үзгәрү [начальник бик яшелләнеп килеп керде] 3.Күгәрү, тутыгу [төймәләре яшелләнеп беткән]




Яшелле -Яшел төс күп булган, яшел төс катнашкан. ЯШЕЛЛЕ-ЗӘҢГӘРЛЕ -1.Яшел һәм зәңгәр төсләре булган, шул төсләр катнашкан 2.күч.Ачы, ямьсез, нормаль булмаган чәрелдек һәм зәһәр (тавыш тур.). ЯШЕЛЛЕ-КЫЗЫЛЛЫ -Яшел һәм кызыл төсләр катнашкан. ЯШЕЛЛЕ-САРЫЛЫ -Яшел һәм сары төсләр катнашкан




Яшеллек -1.Яшел төстә булу сыйфаты 2.Яшел кыр, яшел болын, яшел урын 3.Үсеп утыра торган үсемлекләр: агач, куак, чирәм тур




Яшелли - Яшелләтә -Яшел көе, өлгермәгән, җитлекмәгән көе




Яшелчә -Кыяр, кишер, кәбестә, помидор, чөгендер һ.б. азык итеп файд. торган үлән үсемлек җимешләре һәм үсемлекләр




Яшелчәче -1.Яшелчә үстерү белгече 2.Яшелчә бакчасында эшләүче




Яшелчәчелек -Авыл хуҗалыгының бер тармагы буларак, яшелчә үстерү эше




Яшен -1.Атмосфера электрының һавада бушануы; гадәттә ялт-йот итеп үтә торган бормалы чаткылар рәв. була. күч.Шатлык яки нәфрәт кебек хисләр кичергәндә кинәт күзләрдә чагылып китә торган чаткы, нур тур. 2.күч.Җитез кешегә карата әйтелә [эштә нәкъ яшен инде]. ЯШЕНЛЕ ЯҢГЫР -Яшен белән үтә торган яңгыр




Яшенләү -Бик якты булып, тирә-якны яктыртып, кабынып-кабынып алу




Яшерен -с.1.Кемнән дә булса яшерелә торган, кемгә дә булса әйтелми, белдерелми торган яки күпләргә билгеле булмаган. Бик тирән яшерелгән, йөрәк түрендәге, күңелдә яшерелгән, эчке 2.Астыртын булган 3.Легаль булмаган, яшеренеп эшли торган. Бик яшереп йөртелә торган, серле. ЯШЕРЕН ТАВЫШ -Бюллетень төшереп яки шар салып бирелә торган тавыш




Яшерен-батырын - Яшерен-пошырын -рәв.Яшереп, астыртын




Яшеренү -1.Кемнән дә булса качу, кем.б. күренмәслек булып урнашу 2.күч.Кем.б. яклавына таяну, аркалану




Яшертен -рәв.1.Сиздермичә, яшерен, астыртын рәв. 2.с.Яшерен [яшертен сере бардыр]




Яшерү -1.Берәр затны яки әйберне күренмәслек итү, качыру 2.Сер итеп саклау, белгертмәү. Сиздермәү, күрсәтмәү (хис, халәтне) 3.Нәрсәдән дә булса саклау, ышыклау 4.күч.Бетерү, җую [җинаятьнең очын яшерү] 5.ЯШЕРЕП -рәв.Күрсәтмичә, сиздермичә




Яшма -Вак кына кварц бөртекләреннән торган, кызыл, яшел һәм саргылт төстәге утырма тау токымы (сәнгать әйберләре ясау өчен һәм декоратив таш итеп кулл.). с.Яшмадан ясалган




Яшүсмер -12-16 яшьлек ир яки кыз бала; Үсмер




Яшь -I.с.1.Балигъ булмаган, өлгермәгән; бала яшендәге. Урта яки олы яшькә җитмәгән. Балаларны ата-анасыннан аерып күрсәткәндә фамилия алдыннан әйтелә 2.Тәҗрибәсез 3.Яңа гына, күптән түгел үсеп чыккан; җитлекмәгән (үсемлек тур.). Яңа оештырылган, төзелгән. Нин.б. өлкәдә күптән түгел эш башлаган [яшь сабанчы] 4.Яңа кияүгә чыккан, яңа өйләнгән [яшь кияү белән яшь бикәч]. и.Яңа гына өйләнешкән егет белән кыз [насыйп булсын ике яшькә рәхәт гомер итәргә]. ЯШЬ ХАТЫН -1)Полигамик гаиләдә берничә хатынның соңгысы, иң яше 2)Хатыны үлгәч яки аерылгач алган икенче хатын. ЯШЬ ӘНИ -Үги әни. II.ЯШЬ -1.Гомернең бер елы. Туган көннән алып үткән вакыт саны, ел исәбе; яшәү чоры, периоды [туксан яшьтә булуына карамастан] 2.Гомернең билгеле бер чоры [мәктәп яшендәге балалар]. III.ЯШЬ -Елаганда яки көчле авыртудан күздән бүленеп чыга торган төссез, үтә күренмәле тозлы сыеклык




Яшь-җилбәзәк - Яшь-җилкенчәк -Яшьләр, яшь кешеләр, егетләр-кызлар




Яшькелт - Яшькелтем -Сыек яшел, ачык яшел




Яшькелт-соры -Хаки [төсендәге]




Яшьләвек -диал.Яшел урын, ялан




Яшьләнү -Күзгә яшь килү, яшь тыгылу




Яшьләр -Яшь кешеләр, яшь буын




Яшьле -I.Яшь(III) тулган, яшьләнгән. II.ЯШЬЛЕ -Яшьлек(II)




Яшьлек -I.1.Сабый чактан алып җитлеккәнгә кадәрге еллар; яшь чак 2.Яшь булу. II.ЯШЬЛЕК -Яшьтәге




Яшьле-картлы -с.Яше дә карты да булган, берсе яшь, берсе карт булган




Яшьли - Яшьләй - Яшьләтә - Яшьтән -рәв.Яшьтән үк, яшь чагында, яшь килеш




Яшьнәү -1.Яшенләү 2.күч.Тазалык, яшьлек, көр күңеллелек ташып тору, нәрсәгәдер дәртләнеп ашкынып тору тур.




Яшьсенү -Яшькә, тәҗрибәсезгә санау. ЯШЬСЕТҮ -Кемне дә булса бик яшь итеп санау, баласыту




Яшьтәш -(ЯШЬТӘШЛЕК) -Кем белән дә булса бер яшьтәге, бер елгы кеше. с.Бер яшьтәге, бер елгы. с.Берәрсе туган елда салынган, төзелгән яки сатып алынган һ.б. нәрсәләр тур. [үзе белән яшьтәш өй]




Яшьти -(Яшьтәш) Бер яшьтәге, бер елгы кеше




Ящик -Әрҗә




Ящур -Мөгезле эре терлек, дуңгыз, сарык, кәҗә, дөя кебек хайваннарда була торган җитди йогышлы авыру