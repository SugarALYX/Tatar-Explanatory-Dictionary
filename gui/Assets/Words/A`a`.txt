Ә -I.терк.Бер-берсенә каршы куелган тезмә кушма җөмләләрне яки тиңдәш кисәкләрне теркәү өчен кулл.: ләкин, әмма, киресенчә [малайлар егыла, ә мин егылмадым] 2.[Булат укый, ә Фәйрүзә тик утыра] 3.[җыр тынды, ә мин тынычлана алмадым] 4.[ул бар көчен куя, ә очкыч һаман түбән төшә] 5.[без шигырь дибез, ә бит аны шагыйрь яза]. II.Ә -кис.[ә хәтерлисезме...] 2.[ә мин сине яратам] 3.[ә алар гел шул килеш торсалар?] 4.[ә? Ни дисең?] [ник килдең, ә?] [шәп яна бит, ә!] 5.[ә, шулаймы?]. III.Ә -[ә, әйе, тагын белә әле ул] 2.[ә, бу синмени әле?] [ә-ә! Шәп нәрсә икән!] 3. [их, карыйсы иде бит, ә!] 4.[ә, шайтан алгыры!]




Әбәгәрләнү -диал.Тоткарлану, әкрен эшләү, мыштырдау [юри әбәгәрләнеп артка калды]




Әбәд - Әбәдән -рәв.иск.кит.Мәңге, гомергә, мәңгелеккә




Әбәк -Куышып уйнаганда йомшак кына итеп аркага бәрү һәм шулай бәргәндә әйтелә торган сүз. ӘБӘК УЕНЫ -Куышлы уен. ӘБӘК ИТҮ -/ Әбәкләү -Әбәк уйнаганда берәрсен куып җитеп җиңелчә сугу




Әбәк-чәбәк -Балаларның кул чәбәкләп уйнавы




Әбәт -сөйл.Көн уртасында, гадәттә кыр эшләре вакытында, кырда ашау. Төш вакыты, көн уртасы




Әбәү -ы.1.Гаҗәпләнү, соклану, ис китү, шаккату яисә назлануны белдерә 2.Берәр нәрсәдән куркып, сискәнеп киткәндә әйтелә 3.Нәр.б. ошатып, яратып бетермәүне яки җирәнүне белдерә




Әбелхәят -иск.кит.Мәңгелек [Имештер, әнкәсе аны тугач ук әбелхәят суына манган]




Әбер-чебер -Ыбыр-чыбыр




Әберчен -Зәңгәрсуланып торган көрән төстәге урман күгәрчене; рус.Горлица




Әбекәй - Әбкәй -ирк.Әби/ Әби-бабай -җый.1.Ата яки ананың ата-анасы. Гомумән картлар һәм карчыклар 2.Ата-баба




Әбҗәд -иск.Борынгы гыйбрани (яһүд) әлифбасындагы хәрефләр тәртибен күрсәтү өчен ясалган мәгънәсез сүзләрнең беренчесе һәм шул сүзләр тезмәсенең гомуми исеме (бу сүзләр: әбҗәд, һәүвәз, хотхый, кәләмән, сәгъфәс, коришәт, сәхоз, зозог). ӘБҖӘД ТӘРТИБЕ -1)Хәрефләрнең әбҗәдчә тәртибе 2)Хәрефләр белән санаганда шул тәртиптән файдалану




Әбҗәдләү -Хәрефләрне мәгънәләре белән уку




Әбҗәдхан -иск.кит.1.Укырга яңа өйрәнә башлаучы 2.күч.Берәр фәнне өстән генә белүче, әбҗәде (әлифбасы) белән генә таныш кеше




Әби -1.Атаның яки ананың анасы 2.Хатынның әнисе, каенана 3.Һәрбер карт хатын, карчык 4.Бала тапканда ярдәм итүче; кендек әби 5.Качышлы, куышлы уеннарында эзләүче яки куучы 6.Бишташ уйнаганда ике бармак арасына ташларны сыптырып кертүгә әйтәләр [син өчәмдә, мин әбидә]. ӘБИ КАБАСЫ -Тегү теккәндә эләктереп, кадап куя торган булавка (энә). ӘБИ ПАТША -Императрица Екатерина Икенченең халык телендә йөргән исеме. ӘБИ ЧӘЧЕ (ЧӘЧӘГЕ) -Кылган. ӘБИЛӘР ЧУАГЫ (АТНАСЫ) -Көзнең җылы, матур көннәре




Әбилек -Әби(4) булу хезмәте




Әби-чәби -Әбиләр, карчыклар




Әбрәкәй -( Әбрәсханә -иск.) Табигый йомышны башкара торган урын; бәдрәф, хаҗәтханә, туалет




Әбүҗәһел -иск.кит.1.Бик әшәке, явыз көч, шайтан 2.күч.Хәйләкәр, алдакчы, явыз кеше




Әвәләү -/ Әүкәләү -диал.) 1.Нәрсәнең дә булса эчендә яки өстендә әйләндерә-әйләндерә тәгәрәтү 2.Нәр.б. кул белән арлы-бирле йөртеп, оештырып йомры яки башка формага китерү. Йоннан, мамыктан, һ.б. тәгәрәтеп, угалап берәр нәрсә эшләү; басу [бер пар киез итек әвәләп бир әле] 3.Нәр.б. кулда яки авызда арлы-бирле йөртү 4.күч.Аннан-моннан гына эшләп ташлау; ничек эләкте шулай эшләү. Вак-төяк детальләрдән оештырып, берәр бөтен нәрсә булдыру, берәр нәрсә барлыкка китерү [баштан үткәннәрдән хикәя әвәләү] 5.күч.Берәр нәрсәне өзлексез кабатлап, сөйләп тору; бер үк эшне һаман кабатлау, эшләү. күч.Бик озак, кат-кат уйлау, берәр нәрсәнең төрле ягын уйлау




Әвәрә -Ә. БУЛУ -/ Әлмәшләнү -диал.) 1)Бер эш, мәсьәлә белән генә мавыгу, бөтен игътибарны шуңа юнәлтү, мәш килү 2)Берәр нәрсәгә юлыгу, дучар булу [нинди эшкә башың әвәрә?]. ӘВӘРӘ ИТҮ -Берәр нәрсә белән кем.б. аптырату, йөдәтү [әллә нәрсә укытып, яшьләрне әвәрә генә итәләр]. ӘВӘРӘ КИЛҮ -Мәшгуль булу, маташу, кайнашу/ Әвәрәләнеп -рәв.Берәр нәрсә белән мавыгып, мәш килеп




Әвәс -ҺӘВӘС -и.1.Теләк, омтылыш [һәркемдә язарга әвәс артып китте] 2.ӘВӘСЛЕ = ҺӘВӘСЛЕ -с.Нин.б. эшкә, һөнәргә оста; шуны яратучан, шуның белән нык мавыгучан [музыкага әвәс икән]




Әвәслек -ҺӘВӘСЛЕК -Әвәс(2) булу сыйфаты




Әвәсләнү -/ Әвәссенү -ҺӘВӘСЛӘНҮ, ҺӘВӘССЕНҮ -Нәр.б. белән мавыгу, кызыксыну; нәрсәгә дә булса бирелү




Әвен -Сугарга дигән көлтәләрне киптерү корылмасы; шуның өстенә эче куыш итеп өелгән көлтәләр. ӘВЕН БАЗЫ -Көлтә киптергәндә ягар өчен казылган, тирә-ягы гадәттә ташлар белән ныгытылган баз. ӘВЕН СУГУ -Әвендә киптерелгән ашлыкны сугу




Әвенлек -Яңгыр яки кар яуганда ашлык сугу өчен ындырда була торган өсте ябык лапас 2.Биш меңгә якын көлтә (бөртекләрне сабакта килеш чама белән үлчәү берәмлеге буларак йөри)




Әверелү -1.Икенче бер нәрсәгә, хәлгә әйләнү; бөтенләү икенче күренеш, төс алу. Берәр нинди нәрсә булып чыгу, китү [закон булып әверелде] 2.Сихри көч ярдәмендә бер төр әйбердән (җан иясеннән) икенчегә әйләнү




Әверелдерү -Бер хәлдән икенче хәлгә әйләндерү, үзгәртү, бөтенләй икенче күренеш, төс бирү




Әверү -1.Бер хәлдән икенче хәлгә китерү, үзгәртү. Икенчегә бору, юрау [хаклыкны дошманлыкка әверәләр] 2.Явыз ният белән урап алу яки җыйнаулашып кыйнау. Уратып, колачлап алу (куллар белән) [дәү кочагына берьюлы ярты чүмәләне әвереп алды]




Әвернә -1.Бер-берсенә аркылы куеп тоташтырылган, ныгытылган ике борыс, планка һ.б.ш.. Гомумән, тәре формалы әйбер 2.Киләпле җепне йомгакка ураганда кулл.тор., аркылы ике тактаны әйләнерлек итеп урнаштырып эшләнгән җайланма. ӘВЕРНӘ АГАЧЫ -Киләпле җеп урнаштырыла торган әвернәнең төбе, аяклары. ӘВЕРНӘ КАШЫГЫ -Әвернә такталарының башларына җепне тотар өчен кертеп куелган агачлар. ӘВЕРНӘ ТАКТАСЫ -Әвернә агачының өстенә кидереп куелган ике аркылы агач, әвернәнең канатлары. ӘВЕРНӘ СӨЯГЕ -Умыртка баганасының берегеп үскән һәм оча сөягенә килеп тоташкан биш умырткадан торган иң түбән өлеше; сигезкүз сөяге. ӘВЕРНӘ ЧӘЧӘКЛЕЛӘР -Чәчәгенең таҗ яфраклары кара-каршы урнашкан ике өлешле үсемлекләр семьялыгының атамасы (мәс.кәбестә, төче торма). ӘВЕРНӘЛЕ КАТКЫ(Ч) -Орлык сыман таякчыкка кидерелгән аркылы ике юка планкадан торган кулдан җеп кату җайланмасы. ӘВЕРНӘЛЕ КОҢГЫЗ -Сары канат өслекләрендә әвернә сыман сүрәт булган, бөртеклеләргә зарар китерә торган коңгыз; рус.Жук-крестовик. ӘВЕРНӘЛЕ ҮРМӘКҮЧ -Аркасына ак төрткеләрдән әвернә сыман сүрәт төшкән зур үрмәкүч; рус.Паук-крестовик




Әвеслек -Абзар алдында арба-сбруй кую, утын өю өчен эшләнгән түбәсе ябулы, бер ягы ачык каралты; төз лапас




Әвеш-тәвеш -/ Әвеш-түеш -Ә. ИТҮ -1)Бер савыттан икенче савытка бушату 2)Бер урыннан икенче урынга кат-кат күчерү 3)Сату-алу белән эш итү. ӘВЕШ-ТӘВЕШ (ӘВЕШ-КЫЕШ) КИТЕРҮ -1)Теләсә ничек урнаштыру, бутап кую 2)Аннан-моннан эшләп кую 3)Әвеш-тәвеш итү 3)Очын-очка ялгау, ничек тә үткәрү (көннәрне)




Әгәр -/ Әгәренки -иск.) терк.1.Реаль мөмкин булган шартны белдергән иярчен җөмләне баш җөмләгә терки. "Дә" кисәкчәсе белән янәшә килеп, теләк, уйланылган яки чынбарлыкка туры килми торган шарт төшенчәсен аңлаткан иярчен кушма җөмләне баш җөмләгә терки. Гадәттә "икән" модаль сүзе белән баш җөмләдән аңлашылган эш-хәлнең сәбәбе яки нигезе булып торган шартны белдерүче иярчен шарт җөмләдә кулл. 2.Кереш җөмләләрдә шартлылык, чамалап әйтү төсмере белдерә 3.Икенче җөмләдәге фикер белән чагыштыру яки аңа каршы куюны белдергән җөмләнең башында кулл. 4.Гади җөмләдә бик көчле теләкне белдерү, көчәйтү өчен кулл. [әгәр куәтем җитәрлек булса иде] 5.Риторик сораулы хикәя җөмлә башында кулл. 6.кис.Каргаганда, ант иткәндә ант сүзе янында кулл. [ипи әгәр, ясыйбыз]




Әге-җөге -/ Әҗе-гөҗе -/ Әпе-чөпе -Ә.КИЛҮ -Бик озаклап, бик дусларча сөйләшү




Әгъва -Үзенә ияртеп аздыру, юлдан яздыру, кызыктырып котырту




Әгъвалау -Кем.б. җайлау, көйләү; үгетләү




Әгъза -1.Тере организмның билгеле бер функция үти торган өлеше; орган 2.Берәр җәмгыять яки оешманы тәшкил итә торган кешеләрнең һәрберсе; член




Әгъзалык -Әгъза(2) булу хәле




Әгъла -иск.Бик яхшы, бик затлы, кыйммәтле; бик гүзәл




Әда -ӘДА ИТҮ (КЫЛУ) -иск.1)Үтәү [мулла вазифасын әда кылу] 2)Түләү (бурычны)




Әдәби -с.1.Матур әдәбияткә караган, матур әдәбият әсәре булган. Әдәбиятне өйрәнүгә бәйләнешле. Нин.б. әдәбият әсәренә караган, нин.б. әсәрдән алынган [әдәби образ] 2.Әдәбият, тәнкыйть һәм публицистик әсәрләр иҗат итүгә бәйләнешле [әдәби хезмәт]. Матур әдәбият әсәрләре тудыра ала торган, шундый сәләткә ия булган [әдәби талант] 3.Әдәби тел нормаларына туры килә торган [әдәби сөйләм]




Әдәбилек -Нәр.б. әдәби(3) булу сыйфаты




Әдәбиләштерү -Әдәби тел нормаларына яраклаштыру, әдәбигә(3) әйләндерү




Әдәбият -и.1.Теге яки бу халыкның, чорның яки бөтен кешелекнең фәнни, әдәби, философик һ.б. әсәрләренең барлык җыелмасы 2.Әдәби образларны нәфис сүз, тел ярдәмендә барлыкка китерү белән аерылып торган сәнгать төре 3.Нин.б. махсус тармак, тематика буенча, нин.б. белем өлкәсендәге басма әсәрләр җыелмасы [политик әдәбият]




Әдәбиятче -Әдәбият(2) белгече




Әдәм -Кеше/ Әдәми зат -Кеше заты




Әдәмлек -Кешелек/ Әдәмчә -рәв.Кешечә




Әдәп -1.Үзеңне тота белү кагыйдәләре 2.Яхшы гадәт, йола




Әдәпле -с.Инсафлы, тыйнак, тәртипле, тотнаклы, үзен тота белә торган. рәв.Тәртипле, яхшы итеп, тыйнак кына




Әдәплелек -Әдәпле булу сыйфаты




Әдәплеләнү -Әдәплегә әйләнү




Әдәпсез -с.1.Үзен тота белми торган, тәрбиясез; тыйнаксыз 2.Тәртипсез, тотнаксыз 3.Начар, әшәке (сүз һ.б.ш. тур.)




Әдәпсезлек -Әдәпсез булу сыйфаты. Тотнаксызлык, тәрбиясезлек, тупаслык, әдәп кагыйдәләренә сыймый торган эш




Әдәпсезләнү -Үзеңне әдәпсез тоту, тотнаксыз кылану, тыйнаксызлану, тәрбиясезләнү




Әдеп -Итәк яки җиң очына ертылмас өчен яки үз ише бөкләргә җитмәгәндә тегелә торган тар гына тукыма [әдеп каю, әдеп тоту]




Әдепләү -Итәк яки җиң очына әдеп тегү [әдепләп тегү, әдепләп чыгу]




Әдернә -тар.Кереше ат белән тарттырыла торган бик зур җәя




Әдип -Профессиональ рәвештә әдәби әсәрләр язу белән шөгыльләнүче; язучы




Әдрәс -Ярым ефәк чуар тукыма. с.Шуннан тегелгән. ӘДРӘС ГӨЛЕ (ТАЛЫ) -Яфрак җепселләре кызыл төстәге бүлмә гөле ("кычыткан гөле" дә диләр); рус.Колеус




Әем -ы.диал."Әй лә" – "теләмим" дигәнне аңлата




Әҗәл -1.и.Үлем; үлем вакыты 2.күч.Нин.б. эшне бик интегеп, озак, катлаулы итеп эшләүчегә карата әйтелә. ӘҖӘЛ БУЛУ -Бик авыр, җәфалы, катлаулы булу [анда эшләп атна уздыру миңа әҗәл булды]. ӘҖӘЛ ДАРУЫ -1)Үлемнән алып кала торган дару, яшәртә торган дару 2)күч.Бик сирәк очрый торган [анда әҗәл даруы да бардыр]. ӘҖӘЛ ЗӘХМӘТЕ -Дәвалап булмый торган авыру




Әҗәт -Бурыч(1) [әҗәткә алу - киләчәкне ашау ул]




Әҗәтле -Бурычлы




Әҗәтханә -1.Бәдрәф, хаҗәтханә; шакшы җир 2/ Әҗәткана -Хурлап әйтелә торган сүз [ай әҗәткана, шулмыни?]




Әҗер -Берәр эш яки яхшылыкка каршы җавап итеп эшләнгән нәрсә; түләү [байга әҗер сорап китте ул]. Гонорар [әҗерен кәгазь башыннан түләрбез] 2.Савап [кыямәттә әҗерен күрерсез]




Әҗерле -с.1.Түләүле 2.Саваплы




Әз -Аз




Әзер -с.1.Файдаланырга яраклы булган, шундый хәлгә килгән; төгәлләнгән, әзерләп куелган. рәв.Берәр эшне башкарырлык хәлдә, әзерлек хәлендә. Кем.б. тарафыннан хәстәрләнгән, файдалану өчен яраклы хәлгә китерелгән 2.Алдан уйланылган, тупланган (фикерләр, тәгъбирләр тур.) 3.хәб.Нәр.б. эшләргә, башкарырга риза булу, каршы килмәү тур. [биш кочак үлән җыярга да әзер] 4.хәб.Үзеннән алдагы фигыль белдергән эш-хәлгә якын булуны аңлата [ул сикереп төшәргә әзер иде]. ӘЗЕРГӘ ХӘЗЕР (БӘЗЕР) -Башкалар әзерләгән, эшләгән нәрсәдән файдалануны өмет итүче




Әзерлек -1.Берәр нәрсә эшләргә җыенганда башкарыла торган эшләр, мәшәкатьләр 2.Өйрәнү, уку, эш дәверендә алынган белем, күнекмә, тәҗрибә




Әзерлекле -с.Тиешле әзерлеге(2) булган




Әзерләнү -1.(Әзерләү). Нәр.б. эшләргә әзер хәлгә килү, җыену. Берәр эш өчен әзерлек алып бару, берәр нәрсә өстендә эшләү 2.Үзеннән алдагы фигыль белдергән эш өчен өлгереп килү (вакыйгалар, табигать күренешләре тур.)




Әзерләү -1.Нәр.б. файдаланырлык, әзер хәлгә китерү. Берәр очракка багышлап, берәр нәрсә хәстәрләү. Берәр нәрсәне кирәк кадәр күләмдә җайлап, барлап, табып, тутырып кую 2.Нәр.б. үтәү өстендә эшләү, нәр.б. эшкәртү [дәрес әзерләргә утырды] 3.Ясау [дару ә.]. Пешереп, кыздырып һ.б. ашарга яраклы хәлгә китерү; кирәкле нәрсәләрне табынга кую [табын ә.] 4.Өйрәтү, тиешле белем бирү; белгеч итеп чыгару [белгечләр ә.] 5.Алдан нәр.б. күпләп алып кую; хәстәрен күрү 6.Нәр.б. эшләргә җыену 7.Кайгылы, күңелсез хәл тур. алдан җайлап әйтеп, уйларга, тынычланырга вакыт, мөмкинлек бирү; кисәтеп кую




Әзмәвер -Зур гәүдәле, көчле кеше




Әй -ы.1.Кемгә дә булса эндәшкәндә, аны чакырганда, кисәткәндә әйтелә [әй, юл бир!]. Эндәш сүзләр алдыннан килеп, сөйләмнең эмоциональлеген арттыра [әй, таң җиле, исмәче] 2.Нәр.б. искә төшереп яки ялгышны дөресләп, кабатлап әйткәндә кулл. [әй, татарча белмисең бит әле син] 3.Үкенү, көенү, борчылу, кайгыру, сызлану һ.б.ш. хисләрне белдергәндә кулл. [әй, бала, бала...] 4.Көчле теләкне белдергәндә кулл. [әй, малайларга күрсәтергә!] 5.[көч бар икән үзендә, әй!] 6.[әй, 

бәхетсез кыз] 7.[әй, бетмәс монда сезнең ишеләр] 8.[әй, мин сөйли белмим лә] 9.[әй-әй-әй! Сиңа болай килешми!] 10.кис.[калган балны әй ялады, әй ялады] 11.Татар халык җырларында ялгаучы музыкаль фраза буларак кулланыла [сайрамачы былбыл, әй, каршымда, сайрасана агач башында]




Әйбер -1.Теләсә нинди аерым предмет (күбесенчә көнкүреш, хезмәт өчен булган кирәк-ярак). гадәттә күпл.Кием-салым, кешегә кирәк булган вак-төяк нәрсәләр тур. [төрле әйберләр сатыла]. күпл.Кая да булса илтү, күчерү өчен җыелып, бәйләп куелган нәрсәләр 2.Әдәбият, сәнгать, фән әсәрләре [Г.Камалның сатирик әйберләре дә күп басыла] 3.Нин.б. нәрсә, берәр нәрсә [аягыңа әйбер кадалмасын] 4.филос.Безнең аңнан тыш яшәүче предмет, объектив чынбарлык күренешләре. ӘЙБЕР ӘЙТМӘҮ -Сүз әйтмәү, тиргәмәү




Әйберләтә -рәв.Акчалата түгел, әйбер белән (эш хакын ә. түләү)




Әйберләшү -Нин.б. реаль әйбердә чагылыш табу, әйбер формасын алу




Әйбәт -с.1.Уңай сыйфатларга яки кирәкле үзенчәлекләргә ия булган; яхшы, киресе: начар. Һава, көннең торышы тур. Рухи халәт тур. [кәефе әйбәт]. Бөтен, файдаланырга яраклы. рәв.Җиренә җиткереп, яхшы итеп [бик әйбәт сыйладылар] 2.Югары сыйфатлы; затлы [әйбәт кием] 3.Акыллы, уңышлы, төпле (уй, фикер һ.б.) 4.Уңай мораль сыйфатларга ия булган, яхшы холыклы [әйбәт кеше иде]. Уңай, ипле, эш итәргә җиңел [әйбәт, юаш кеше] 5.Күңелле, яхшы, шәп, кәефкә туры килерлек [ә. сүз] 6.хәб.Нәрсә белән дә булса канәгатьләнүне, килешүне, хуплауны белдерә [алайса әйбәт, бик әйбәт] 7.Җитәрлек, канәгатьләнерлек; сан, зурлык ягыннан шактый [әйбәт эш хакы]




Әйбәтлек -Әйбәт булу




Әйбәтләнү -Әйбәткә әйләнү




Әйбәтләп -рәв.1.Җиренә җиткереп, тиешенчә 2.Аңлашылырлык итеп, ачык итеп [ә. сөйләү] 3.Яхшылап, пөхтә итеп 4.Ипләп кенә, җайлап кына




Әйбәтләү -Рәтләү, тәртипкә китерү, җайлау [юлны ә.]




Әйдә -ы.1.Берәр сүздән, эштән туктатканда, ияртеп алып барганда һәм үз янына чакырып алганда әйтелә [әйдә, юлыңда бул]. Берәр нәрсә эшләргә тәкъдим иткәндә, өндәгәндә әйтелә [әйдә, шашка уйныйк] 2.Эш-хәрәкәтнең тизлеген аңлату өчен кулл. [борылдык та, әйдә артыннан] 3.Нин.б. эшкә риза булганны белдерү өчен кулл. [әйдә, мәйтәм, уйласын] 4.Берәр нәрсә тур. ис китмичә генә әйткәндә кулл. [әйдә, таралсын ул хәбәр]. Кемгә дә булса киңәш итеп яки тынычландыру өчен әйткәндә кулл. [сагынсаң да түз әйдә]




Әйдәкләү -1.Бик нык әйдәү, куалау 2.Әйдәү(2)




Әйдәләү -/ Әйдәү -1.Кем.б. үзең белән чакыру яки ияртеп алып китү. Куып алып бару, ашыктырып куу 2.Өндәү, нин.б. эшкә, максатка чакыру [алга, яхшылыкка әйдәү]. күч.Алга омтылдыру, дәртләндерү [көч күп бездә, әйди ашкыну]




Әйдүгегез -/ Әйдүк -"Рәхим итегез"




Әйдүкләү -(ӘЙДҮКЛӘП КАРШЫЛАУ) -Бик ачык чырай белән теләп, үз итеп каршы алу




Әйе -1.Ризалыкны, раслауны белдереп җавап биргәндә кулланыла; киресе: юк. Нин.б. алдан әйтелгән фикерне катгый рәвештә кабатлап раслаганда кулланыла [китәргә. Әйе, китәргә!] 2.Нәрсә турында да булса уйлануларның нәтиҗәсен белдереп хикәяләгәндә кулланыла [әйе, һәркайда егетлек кирәк!] 3.Алдагы сөйләшүдә онытылып калган фикер кинәт искә төшкәндә кулланыла [ә-ә, әйе, тагын бер нәрсә әйтелмәгән икән әле] 4.Ышанмау, киреләнү, каршы килү һ.б.ларны белдерү өчен кулланыла [әйе, арыган ди сиңа]. Сорау җөмлә азагында сөйләшүчене җавап бирергә тарту яки үз фикерен раслату, хуплату максаты белән кулл. [алар үсәр, әйе, үсәр бит?] [шулай итәрбез, әйеме?]. Тавыш бирүгә, эндәшүгә җавап буларак кулланыла (гадәттә телефоннан сөйләшкәндә) [әйе, тыңлыйм]




Әйкәем -ы.диал.Әй генәм – гаҗәпләнүне белдерә




Әйле-шәйле -рәв.Нәрсә эшләргә белми аптырап, икеләнеп [әйле-шәйлерәк булып торам:...]. Тегеләй-болай, кирле-мырлы, сәер, шикле [әйле-шәйле сөйләү] 2.Күңел салмыйча, аннан-моннан [башта әйле-шәйле генә эшләп йөрде]




Әйлән-бәйлән -Түгәрәкләнеп, кулга-кул тотынышып, җырлап, әйләнеп уйнала торган күмәк уен




Әйләнгеч -сөйл./ Әйләнеч -с.Әйләнеп йөри торган, туры булмаган (юл тур.)




Әйләндергеч -и.Тотып әйләндерә торган сап, тотка (мәс. тегү машинасында)




Әйләндерү -1.Нәр.б. үз күчәре тирәсендә хәрәкәткә китерү. Кемне яки нәрсәне төрле яки бору, боргалау 2.Кемне яки нәрсәне бер яктан икенче якка бору, башка якка каратып кую. Нәр.б. астын өскә каратып кую, астын өскә чыгару, түнтәрү 3.Әйбернең сул ягын уң итеп яңартып тегү. Киемнең эчен тышкы, өске якка чыгару 4.Кемне яки нәрсәне уратып, камап алу, уртада калдыру 5.Кемне дә булса берәр урында йөртеп чыгу, уратып йөртү [урам ә.] 6.Кыяфәтен, тышкы күренешен, формасын һ.б. үзгәртеп, башка төргә, хәлгә яки башка нәрсәгә әверелдерү. Берәр нәрсәгә нин.б. үзгәреш кертеп, башка юнәлеш бирү; икенче нәрсә өчен файдалану. Нәр.б. эчтәлеген, характерын үзгәртеп, башка нәрсәгә бору, икенче төрле мәгънә бирү, башка төрле итеп күрсәтү. Бер нәрсә кыйммәтен шуңа бәрабәр икенче нәрсә кыйммәте белән алмаштыру [товарны акчага ә.] 7.Әкият һәм ышануларда: тылсым ярдәмендә нин.б. кыяфәткә, төскә кертү, әверү 8.Бер үк нәрсәне кат-кат әйтү, җырлау һ.б. тур. 9.Бер телдән икенче телгә тәрҗемә итү 10.күч.Эшне оста, шома алып бару, хәл итү, булдыру тур. [эшне ничек әйләндерә!]. ӘЙЛӘНДЕРЕП АЛУ -1)Уртага алу, чолгап алу 2)Нәр.б. тирәсенә берәр нәрсә тоту; тирәләп алу [читән белән ә.]




Әйләнеш -и.1.Берәр нәрсә тирәсендә яки йомык әйләнә буенча булган хәрәкәт [Җирнең Кояш тирәли әйләнеше]. Кая да булса барып кире килү хәрәкәте (эш башкарганда, йөгерү, йөзү ярышларында һ.б.ш.) 2.Нин.б. процесста кабатлана торган тулы цикл [капитал әйләнеше]. Нәр.б. файдалануда: тулы цикл тәшкил итә торган эшләр, операцияләр җыелмасы [вагоннар әйләнеше] 3.Сәүдә, коммерция операцияләре нәтиҗәсе буларак тупланган акча суммасы [еллык әйләнеш]




Әйләнмә -I.с.1.Әйләнүгә бәйләнешле, әйләнә торган [әйләнмә очыш] 2.Әйләнеч 3.Җепселләре борылып-борылып үскән (агач тур). II.ӘЙЛӘНМӘ -и.лингв.Үзара синтаксик яки семантик бәйләнешле сүзләр тезмәсе [фразеологик әйләнмә]




Әйләнешле -/ Әйләнмәле -/ Әйләнүле -с.1.Спираль рәвешендәге, уралма [ә. төтен дулкыннары] 2.Әйләнә торган




Әйләнчек -1.сөйл.Карусель 2.Хайваннарда, бигрәк тә сарык һәм кәҗәләрдә баш миенә тасма суалчан керүдән була торган авыру (үләр алдыннан хайван гел әйләнмә хәрәкәтләр ясап тора) 3.с.Әйләнеч [әйләнчек юлдан йөрү] 4.Дүңгәләк. ӘЙЛӘНЧЕК КОҢГЫЗ -Су өстендә әйләнеп йөзүгә сәләтле ерткыч коңгыз; рус.Вертлячка




Әйләнә -1.геом.Һәр ноктасы яссылыктагы бер ноктадан тигез ераклыкта торган йомык кәкре сызык. Нәрсәнең дә булса аны әйләндереп алган чиге, кырые [күлнең әйләнәсе таллык] 2.Кем яки нәрсә тирәсендәге, берәр нәрсә белән күрше булган урын: тирә-юнь [өй әйләнәсендәге агачлар] 3.Тирә-як, тирәлек [әйләнәмдә булган бөтен нәрсә...] 4.бәйл."Ел", "тәүлек" сүзләре белән килеп, "башыннан азагына кадәр", буенча" дигән мәгънәне аңлата [тәүлек әйләнәсенә]




Әйләнәли -рәв.Берәр нәрсә тирәсендә, түгәрәкләп, тирәли [әйләнәли казу, әйләнәли типчү]




Әйләнә-тирә -1.Тирә-як, тирә-юнь 2.Тирәлек




Әйләнү -Үз күчәре тирәсендә борылу; әйләнә буенча хәрәкәт итү. Берәр нәрсә тирәли йөреп чыгу. күч.Кайда да булса яки кем янында да булса даими йөрү, булу, бөтерелү [галимнәр тирәсендә ә.]. күч.Нин.б эш белән мәшгуль булу, ыгы-зыгы килү 2.Бер яктан икенче якка борылу. нәр.б. аскы ягы өскә карау. Берәр нәрсәгә таба йөз белән борылу 3.Берәр нәрсә өстендә очып түгәрәк ясау (самолет, кошлар һ.б. тур.). Очу, бөтерелү (кар бөртекләре, тузан һ.б. тур.) 4.Кая да булса барып, кире борылып кайту 5.Урап йөрү, урап чыгу; йөреп килү, йөреп кайту 6.Бөтенләй башкага әверелү, башка хәлгә күчү, башка төс алу [бодай онга ә.] 7.Әкият һәм ышануларда: тылсым ярдәмендә нин.б. кыяфәткә, төскә керү; кем.б. әверелү 8.Барып чыгу, барып килү, килеп китү [безнең якка да әйлән әле] 9.күч.Берәр нәрсәгә артыграк игътибар итү, күбрәк шуңа тукталу, шуннан читкә чыкмау тур. ӘЙЛӘНЕП КАЙТУ -1)Әйләнү(5) 2)Бер үк фикерне, теманы кабат искә төшереп сөйләү/ Әйләнү-тулгану -Кайда да булса яки кем янында да булса даими йөрү, булу, бөтерелү. күч.Нин.б. эш белән мәшгуль булу, ыгы-зыгы килү [көне буе өйдә ә.]




Әйләү -иск.Итү [тамаша әйләү, ирексез әйләү]




Әйрән -1.Катыкны суга болгатып ясалган эчемлек 2.Май язгач аерылган ак су. ӘЙРӘН БАШ -Аңгыра кеше тур. әйтелә




Әйрәнләнү -Май язганда әйрән бүленеп чыга башлау




Әйтем -Нин.б. тормыш күренешенә гадәттә читләтеп, образлы итеп бәя биргәндә кулл.тор., бербөтен җөмлә тәшкил итмәве белән мәкальдән аерылып торган тотрыклы сүз әйләнмәсе




Әйтерсең [лә] -чаг.терк.Рәвеш иярчен җөмләне баш җөмләгә теркәү өчен кулл.: гүя, гүя ки. Шартлы-чамалаулы чагыштыруны белдерү өчен кулл. [әйтерсең лә йөрәк сызды көйрәп]




Әйтешү -1.Бер-беренә әйтү; берничә сүз әйтеп алу 2.Күмәк уеннарда, мәҗлесләрдә һ.б. ярыш төсендә кара-каршы җырлар җырлау, табышмак һ.б. әйтү [такмак әйтешү]




Әйткәләшү -Җиңелчә ызгышып алу, бераз тиргәшү




Әйткәндәй -КЕМ ӘЙТКӘНДӘЙ -Алда сөйләнелгән сүзләргә тагын нидер ялгап әйтергә кирәк булганда, кереш сүз буларак кулланыла; рус.Кстати [әйткәндәй, мин аның очрашкан идем инде]




Әйткәнчә -рәв.1.Кушканча, өйрәткәнчә [әйткәнчә тегү] 2.Әйтелгән фикернең чыганагына бәйләнеш белдерә торган кереш җөмлә составында кулл. [ул еллар, әни әйткәнчә, мохтаҗлык белән үткән]




Әйтмешли -  КЕМ ӘЙТМЕШЛИ -рәв.Әйткәнчә(2) [кем әйтмешли, ил авызын каплап булмый]




Әйттерелү -1.(Әйттерү) 2.күч.Ярәшелү [яшь ярымда чагымда Сарыбайга әйттерелгәнмен]




Әйттерү -I.(Әйтү). II.ӘЙТТЕРҮ -Кәеф-сафа сөрү, күңел ачу, типтерү [ду китереп дөньясын тик әйттерүләр бар иде]




Әйтелеш -лингв.Сөйләм авазларының һәм сүзләренең әйтелү рәвеше, характеры; фонетик яңгыраш




Әйтелү -1.(Әйтү) 2.Тасвир ителү, белдерелү, язылу 3.Исемләнү, аталу




Әйтерлек -с.1.Гадәттәгедән аерылып тормаган нәрсәләр тур.: артык, искитәрлек [әйтерлек матур түгел]. Исәпкә алырлык, телгә алып сөйләрлек [әйтерлек чирем юк] 2."Дип" белән килеп, үзеннән алдагы сүз белдергән әйбергә чагыштырып әйтүне яки күләме, саны ягыннан якын булуны, чама белән әйтүне аңлата [авыл кызы дип әйтерлек бер кызны ала]




Әйтик -кер."Мисал өчен", "мәсәлән" дигән мәгънәдә килеп, нәрсә турында да булса белдерүне яки сөйләм башлауны аңлата




Әйтү -1.Нин.б. фикерне, уйны телдән белдерү, хәбәр итү; нәр.б. сөйләү. Басма яки язма рәвештә хикәяләү, хәбәр итү, сөйләү [Г.Камал бер әсәрендә түбәндәгеләрне әйтә:...]. Сәләм, үтенеч һ.б. тапшыру, хәбәр итү 2.Нәр.б. турында аңлату, өйрәтү [бу турыда фән болай дип әйтә:...]. Берәр нәрсәне ачыкларга, аңларга, хәл итәргә мөмкинлек бирү тур. [тикшерү нәрсә әйтер бит] 3.күч.Көйләп уку, җырлау [бәет әйтү] 4.-ка, -га формалы фигыльләр белән килгәндә; нәр.б. эшләргә омтылыш ясау [кулдан төшәргә әйтә] 5.Сүз җиткерү, тапшыру, әләкләү [син моны әтигә әйтмә] 6.Юн. килешендәге кайбер исемнәр янында: чакыру, дәшү [эшкә әйтү] 7.Гадәттә күплектә килеп, "хәбәрләр йөри", "сөйлиләр" дигәнне аңлата [аны усал дип әйтәләр] 8.Тәнкыйтьләү, шелтәләү тур. [аның турында кискен итеп әйтәчәкмен] 9.кер.ӘЙТӘМ АНЫ -Берәр нәрсә белән килешкәндә, эшнең нәрсәдә икәнен аңлаганда һ.б. әйтелә




Әкәм-төкәм -1.Бик әкрен хәрәкәт итә торган каты кабырчыклы моллюск; рус.Улитка 2.Эчке колакта тавыш кабул итү аппараты урнашкан өлеш




Әкәмәт -1.Моңа кадәр булмаган, күрелмәгән, гадәттән тыш нәрсә, искиткеч хәл. Мәзәк, көлкеле хәл [төрле әкәмәтләр сөйләп көлдерү] 2.с.Сәер, гадәти булмаган. Мәзәкчән, гаҗәеп 3.рәв.Бик, артык, гадәттән тыш [хатыны әкәмәт көчле икән]




Әкият -1.Гадәттә тылсымлы көчләр, сихерчеләр катнашында барган уйланма вакыйгалар турында халык арасында сөйләнә торган мавыктыргыч хикәяләү әсәре; хикәят. Нин.б. гаҗәеп, искиткеч, гадәти булмаган нәрсә тур. әйтелә [ул турыда калада әкият итеп сөйләнә башлаган иде] 2.сөйл.Юк сүз, уйдырма [минем турыда әллә нинди әкиятләр чыгарганнар монда]




Әкиятче -Әкият сөйләүче, әкият сөйләргә оста кеше; әкият чыгаручы




Әкияттәгедәй -/ Әкияттәгечә -с.Әкиятләрдә генә була торган кебек, әкиятләрдә сүрәтләнә торган [ә. матур бакча]




Әкертен -рәв.Әкрен темп белән. с.Әкрен. Әкрен темплы




Әкрен -АКРЫН -рәв.1.Хәрәкәт тизлеге зур булмау, гадәти тизлектән түбән булу турында. Гадәттә "генә" кисәкчәсе белән килеп; салмак, ашыкмыйча. Тыныч; җиңелчә [яфраклар әкрен генә шыбырдаша]. с.Салмак, талгын [әкрен адымнар белән] 2.Саклык белән, сак кына [ишекне әкрен генә шакыды] 3.Тавышны күтәрмичә, ишетелер-ишетелмәс [әкрен генә җырлау]. с.Зәгыйфь, көчсез яңгырый, ишетелә торган [әкрен тавыш]. Тыныч, тавышсыз; шау-шусыз [әкрен басып кил яныма] 4.Озак көттереп (вакыт, гомер узу тур.) 5.Әкренләп, ашыкмыйча (вакыт үткән саен эшлекле рәвештә арта яки кими барган күренеш тур.) [көз килә әкрен генә] 6.ы.Нин.б. эштән тыю, сак булырга чакыру сүзе [әй җил, әкрен! Исми тор!]




Әкренлек -Әкрен булу сыйфаты




Әкренләнү -/ Әкренләү -/ Әкренәю -1.Берәр эш яки хәрәкәтнең тизлеге, темпы кимү 2.Берәр нәрсәнең көче, тавышы һ.б. басылу, тынычлану, кими төшү




Әкренләп -рәв.Әкрен генә, ашыкмыйча; әкрен-әкрен




Әкренләтү -/ Әкренәйтү -1.Тизлеген, темпын киметү 2.Нәр.б. көчен, тавышын һ.б. киметү




Әләк -1.Берәүне нәрсә өчен дә булса гаепле санап, еш кына яла ягып, аның өстеннән власть вәкилләренә яки башлыкларга һ.б. җиткерелгән яшертен сүз, хәбәр, донос 2.Берәр нәрсә яки нин.б. эш тур. кемгә дә булса җиткерелгән сүз [әләк кеше үтерер]




Әләкләшү -1.Әләкләү 2.Бер-берсен әләкләү




Әләкләү -1.Кеше өстенә яшертен сөйләү, яла ягу; донос ясау 2.Берәр нәрсә яки нин.б. эш тур. кемгә дә булса җиткерү, әйтү; фаш итү




Әләк-чалак -җый.Төрле әләкләүләр; әләк, яла, гайбәт һ.б.




Әләкче -Кеше өстенә сөйләүче, әләкләүче, әләк белән шөгыльләнүче




Әләкчел -с.Әләкләүчән, кеше өстенә сөйләүчән




Әләкчелек -Әләкче булу




Әләм -иск.Байрак




Әлән-шәлән -рәв.сөйл.Аннан-моннан, ялкауланып [әлән-шәлән эшләү]




Әлбә -Талкан сыман татлы чәй ашы




Әлбәт -иск./ Әлбәттә -кер.Кистереп, икеләнергә, шикләнергә урын калдырмаслык итеп әйткәндә кулланыла; һичшиксез




Әлвән -/ Әлү -/ Әлүчә -АЛЫЧА -Көньякта үсә торган җимеш агачы, сливаның бер төре. Шул агачның җимеше. с.Шул җимештән ясалган




Әле -I.рәв.1.Хәзер, шушы вакытта. "Генә" кисәкчәсе белән килеп, "яңа гына", "күптән түгел" дигәнне аңлата 2.Шушы вакытка кадәр, моңа кадәр, хәзергә 3.Әлегә; һаман да (дәвамлы эш-процесс тур.) [әле кар да эреп бетмәгән] II.ӘЛЕ -кис.1.Боеру, үтенү сүзләре яки боерык фигыль янында килеп, аларның мәгънәләренә киңәш, үтенү, теләк яки карар кылу төсмере өсти [мә әле] 2.Хәзерге, киләчәк заманнар һәм юклык форм. үткән заман хикәя фигыльләр белән килеп, эшнең дәвамлылыгын яки киләчәктә үтәлү ихтималын күрсәтә [укыйм әле, үсәр әле, бетмәс әле]. Үткән заман хикәя фигыль янында килеп, эшнең көтелмәгәнрәк булуын яки яңа хәбәр итеп әйтелүен белдерә [кичә кар яуды әле]. Киләчәк заман хикәя фигыльләр янында нәр.б. ис китмәү яки салкын карау төсмерен белдерә [ярлар табарбыз әле] 4.[әле кичә генә шушында иде] 5.[тагын кайчан күрермен бит әле, ни әйтер бит әле] 6.[вакыт бар әле, соң түгел әле] 7.[әле бер, әле икенче яктан]. ӘЛЕ (ДӘ) ЯРЫЙ -Нәр.б. үтәлүенә яки үтәлми калуына сөйләүченең канәгатьләнү хисен аңлата




Әлеге -с.1.Хәзер булып торган, шушы [әлеге вакытта] 2.Шул; искә алынган. ӘЛЕГЕ ДӘ БАЯГЫ -Һаман да шул




Әлегедәй -рәв.Хәзер генә, әле генә булган кебек




Әлегә -рәв.Хәзергә; вакытлыча. Моңа кадәр [әлегә кеше кулы тимәгән шәплек]




Әлегәчә -рәв.Хәзергә кадәр, моңа кадәр




Әледән-әле -рәв.1.Нәр.б. билгеле бер вакыт үткән саен кабатланып торуы тур. 2.Торган саен [әледән-әле яңа уйлар туа]




Әлепби -иск./ Әлифба -1.Нин.б. язуның кабул ителгән тәртиптә урнашкан хәрефләр җыелмасы; алфавит 2.Уку-язуга өйрәтү өчен булган китап 3.күч.Нәр.б. нигезе, төп башлангычы; иң гади өйрәтмәләр [кыланчыклык әлифбасын үзләштереп өлгергән]




Әлҗе-мөлҗе -ӘЛҖЕ-МӨЛҖЕ КИЛҮ -Күзнең ачык күрмәве, күз аллары томалану, күз алдында әллә нәрсә хәрәкәтләнгән шикелле күренү




Әлиф -Гарәп әлифбасында беренче хәреф. ӘЛИФНЕ ТАЯК ДИП БЕЛМӘҮ -Грамотасыз, укымышсыз, надан. ӘЛИФТӘН БАШЛАУ -Берәр эшне иң баштан, өр-яңадан башлау




Әллә -кис.1.Сорау җөмләләрдә сорауның катгыйлыгын йомшарту өчен кулл. [ярыңнан калдыңмы әллә?]. Риторик сорау җөмләләрдә сорау төшенчәсен көчәйтә [әллә юри әйтәләр?] 2.Сорау алмашлыклары белән килеп, билгесезлек алмашлыклары ясый; әллә кайда, әллә кайчан, әллә кем, әллә нәрсә, әллә ничек һ.б. 3.терк.Тезмә кушма җөмләләрдә яки тиңдәш кисәкләр янында кабатланып килеп, җөмлә эчтәлегенә шикләнү, икеләнү төсмере өсти [әллә күпкә, әллә бик озакка] 4.кер."Ихтимал, бәлки" мәгънәсендә кулл. [әллә, аның сүзе үтәр иде]. ӘЛЛӘ КАЙ -1) ӘЛЛӘ КАЙСЫ -Кайсыдыр, кемдер 2)"Бик ерак", "билгесез урыннар" дигәнне аңлата [әллә кайларда йөри]. ӘЛЛӘ КАЙДА -1)Кайдадыр, билгесез урында 2)Бик ерак. ӘЛЛӘ КАЙЧАН -Бик күптән. ӘЛЛӘ КЕМ -1)Кемдер, билгесез кеше 2)ирон.Зур кеше. ӘЛЛӘ НИК -Никтер, ни өчендер. ӘЛЛӘ НИНДИ (НИТКӘН) -1)Ниндидер 2)күч.Көчле, гадәттән тыш булган. ӘЛЛӘ НИЧЕК -Ничектер. ӘЛЛӘ НИЧӘ (НИКАДӘР, НИЧАКЛЫ) -1)Никадәрдер 2)Бик күп. ӘЛЛӘ ТАГЫ[Н] -Белмәү мәгънәсендә кулл.: белмим, кем белсен




Әллә-лә -ы.1.Берәр урынны кинәт кенә авырттырганда әйтелә 2.Берәр нәрсәнең шәплегенә, әйбәтлегенә ис китеп әйтелә




Әлләлеки -/ Әллә-ли -Берәр нәрсәгә кызыктырып, үртәп, мактанып әйтелә (бигрәк тә балалар телендә) [әллә-ли, әллә-ли, безен тота алмыйсың]




Әлли-бәлли -/ Әллү-бәллү -Бала йоклатканда әйтелә; бишек җырының кушымтасы




Әлсерәтү -Хәлдән тайдыру




Әлсерәү -1.Арып, тирләп хәлдән таю 2.Эсседән яки арудан авызларын ачып, телләрен чыгарып сулау (хайваннар тур.) 3.күч.Артык эсседән сулу, шиңү (үсемлекләр тур.)




Әлхасыйль -/ Әлхасил -кер.иск.Озын сүзнең кыскасы, җыеп әйткәндә, нәтиҗәдә, бер сүз белән әйткәндә




Әл-хәл -Көч-хәл [чәй эчте, аннан да әл-хәл табалмады]




Әлхәм -Коръәннең беренче сүрәсе, алланы мактау сүрәсе




Әлхәмделилла -кер.Аллага дан булсын, аллага шөкер




Әлче -диал.Кузна уенында бәрелгән кузнаның кырын ятуы




Әман -иск.1.Куркынычсызлык, иминлек, тынычлык [әгәр дә булса бик бай, эчкәне булыр яхшы чәй, бурычтан булыр әман] 2.хәб.Гафу, мәрхәмәт сорап әйтелә: коткарыгыз, гафу итегез [әман, падишаһым, балама тимә] 3.Сак бул [әман, сереңне фаш итмә]




Әманәт -и.Һичшиксез, хыянәтсез тапшырылырга тиешле әйбер яки сүз-сәләм, йомыш [әманәт җан саклар]




Әмәк -ӘМӘК БЕЛӘН ҖӘМӘК (ШӘМӘК) -Аерылмас дуслар турында




Әмәл -Нин.б. эшне башкару өчен кирәк булган мөмкинлек, җай, чара. ӘМӘЛЛЕ -с.Һәрвакыт юлын, җаен таба торган (кеше тур.)




Әмәлләү -1.Нәр.б. берәр юл белән булдыру, юллап чыгу, рәтләү [кием ә.] 2.Аннан-моннан гына оештырып, тиз генә эшләп кую, әтмәлләү. Вакыт яки әйберләр җитәрлек булмаганда, җиңелчә генә итеп ашарга әзерләү, аннан-моннан гына берәр нәрсә әзерләү тур.




Әмәл-чөмәл - ӘМӘЛ-ЧӨМӘЛ КИТЕРҮ -Хәйлә белән берәр нәрсә эшләү; Әмәлләү




Әмер -и.1.Катгый кушу, боерык, приказ 2.иск.Язмыш (алла) боеруы, кушуы турында [алла әмере белән]




Әмир -и.1.кит.Боеручы 2.Берәр өлкә (яки дәүләт) башлыгы [Бохара әмире]




Әмирлек -Әмир тарафыннан идарә ителә торган дәүләт [Берләшкән Гарәп әмирлекләре]




Әмма -терк.1.ӘММА ЛӘКИН -Тезмә кушма җөмлә составындагы каршылык мөнәсәбәтен белдергән җөмләләрне яки шундый мөнәсәбәттәге аерым җөмлә кисәкләрен теркәү өчен кулл.. Җөмлә башында килеп, аның эчтәлеге алдагы җөмләдә яки җөмләләрдә әйтелгән фикергә каршы булуын белдерә [әмма бәхәс озакка бармады] 2.көч.кис.Үзе бәйләнгән сүзнең мәгънәсен көчәйтү өчен кулланыла; үтә, бик [әмма тупас кеше дә соң син, Фәйзи!] [әмма ләззәтле дә соң яшерен сөю, яшерен газап]




Әнә -а.1.Ерактагы, читтәге нәрсәгә төбәп күрсәткәндә әйтелә 2.Башка алмашлыклар һәм рәвешләр белән килеп, ачыклау мәгънәсен белдерә [әнә шундый уйлар белән] 3.Берәр нәрсә тур. басым ясап әйткәндә, мәгънәгә көчәйтү төсмере бирү өчен кулл. [әнә бит кеше ничек яши]




Әнәчә -1.сир.Түп 2.Җәяр өчен әзерләп куелган түгәрәк камыр




Әнгерәк [уты] -диал.Елан үләне




Әндери - ӘНДЕРИ КАЗНАСЫ -Сарыф итәргә мөмкин булган бетмәс-төкәнмәс, исәпсез байлык, мөлкәт [безнең монда әндери казнасы юк]. ӘНДЕРИ ӘБӘТЕ -сөйл.Иртәнге аш белән төшке аш арасында була торган ашау (кайбер урыннарда төшкелектән соң кичке ашка кадәргесен әйтәләр)




Әнеч -сөйл./ Әнис -1.Зонтиклылар семь. үсемлек, шулай ук аның төчкелтрәк кискен исле орлыклары; рус.Анис 2.Алмагачның бер төре һәм аның әчкелтем-төче алмалары. ӘНИС МАЕ -Әнис(1) орлыкларыннан сыгып эшләнә торган хуш исле май (даруга китә)




Әни -1.Үзеннән туган балаларга карата ана булган хатын [аның әнисе] 2.Анага мөрәҗәгать иткәндә яки аның турында сөйләгәндә әйтелә. Күп урында каенанага карата да әйтелә. 3.Үзенең балаларына карата ана мөнәсәбәтендәге хайван




Әннә -сөйл.(бәбиләр, сабыйлар телендә)




Әнкә -1.Ана(1). ӘНИСЕ, ӘНКӘСЕ -Ирнең хатынына мөрәҗәгать итү сүзе 2.с.Ана [әнкә куян, әткә куян]




Әнкәй -Әни(1,2)




Әнчек -1.Ана эт 2.Кечкенә эт 3.күч.гади.с.Ирләр тирәсендә чытлыкланып йөрүче хатын-кыз тур




Әнчекләнү -гади.Чытлыклану, кыланчыклану (хатын-кыз тур.)




Әңгәмә -Эш турында яки дусларча гына сөйләшеп утыру; фикер алышу, гәпләшү. ӘҢГӘМӘ КОРУ (СУГУ) -Гәпләшү, сөйләшү




Әңгәмәдәш -/ Әңгәмәче -Берәр кеше белән сөйләшүче, фикер алышучы




Әп-әче -арт.дәр.Әче




Әп-әшәке -арт.дәр.Әшәке




Әп итү -1)Шаяртып яки балалар телендә үбүгә карата әйтелә 2)Егылу, егылып төшү (балалар тур.)




Әпен-төпен -рәв.1.Абына-сөртенә, ашыгып 2.Аннан-моннан, ашык-пошык




Әппәр -Диндар гаиләләрдә: балалар телендә амин тотуны аңлата. ӘППӘР ИТҮ -Ашап туйгач бит сыпырып кую (амин тоту)




Әпсе -ӘПСЕ АШАУ (ТИБҮ) -диал.Үләр алдыннан тән күгәрү




Әпчи -ӘПЧИ КАРЧЫК (КАРЧЫГЫ) -Күп сөйләүчән хатын-кызга карата әйтелә




Әр -1.Тиргәү, ачулану; орыш [әрләреннән беразга тынды] 2.Кимсенү, хурлану тойгысы; Гарь [кыш буе эченә җыелган әр, каргыш, кимсенү]




Әрә корт -диал.Соры корт




Әрәм -с.1.Бушка, файдасызга киткән, исраф ителгән, тотылган. рәв.Бушка, файдасызга, максатсыз [вакытны әрәм үткәрү] 2.хәб.Кемгә яки нәрсәгә лаек булмауны аңлата [ата исеме, ир исеме әрәм аңарга]




Әрәмтамак -Бушка ашап ятучы, бернәрсә дә эшләмичә ашап кына ятучы; кеше исәбенә яшәүче




Әрәм-шәрәм -Ә. БУЛУ (ИТҮ) -Юкка-барга тотылу, туздырылу, кирәксезгә тотылу




Әрәмә -Яланда, күбесенчә су буйларында, уйсу җирләрдә үскән вак куаклык




Әрәмәлек -Әрәмә (күп) үскән урын




Әрәпә -ГАРӘФӘ -Гает алды көне. Гомумән, нәр.б. алды көн




Әрәтә -1.Умартада кәрәз җимерелеп төшмәсен өчен куела торган аркылы агач 2.Тарантасның арт күчәреннән ал күчәре терәккә (мендәргә) тоташтырылган колга сыман аскы агач




Әрбагый -РОБАГЫЙ -фольк.Гыйшык җыры, серенада




Әрбә -Сугылган башак, башаклы салам




Әрбәлек -Ындырда башак һәм кибәк салыр өчен читәннән яки тактадан ясалган әвеслек




Әрвах -дини.Үлгән кешеләр һәм аларның җаны, рухы тур. әйтелә. Мәетнең өрәге




Әргәзембай -ЭРГӘЗЕМБАЙ -диал.Умырзая чәчәге




Әргән -иск.1.Орган 2.Гармун




Әргәнче -1.Органда уйнаучы 2.Гармунчы




Әрдәнә -и.1.Билгеле бер озынлыкта кисеп, ярып әзерләнгән утын. Шундый утынның тигез өеме 2.Нәр.б. тигезләп өелгән рәте (төзү материаллары һ.б.)




Әрдәнәлек -1.Әрдәнәләп утын өелгән урын 2.с.Ягар өчен генә, утынга яраклы




Әрдәнәләп -рәв.Рәт-рәт тигез итеп нәр.б. өю тур.




Әрдәнәләү -Утынны әрдәнәгә кую, өю




Әрекмән -Орлык тартмасы чәнечкеле, зур киң салынкы яфраклы үсемлек




Әрекмәнлек -Әрекмән (күп) үскән урын




Әрем -Бик көчле исле үлән яки ярым куак; рус.Полынь. ӘРЕМ ГӨЛЕ -Яфраклары әремнекенә охшаган гөл




Әрепләшү -Кара-каршы сүз кайтару; бәхәсләшү [ярар, тик торганда әрепләшмик]




Әрҗә -1.Нәр.б. урнаштыру, салу өчен булган дүртпочмаклы агач тартма; рус.Ящик 2.сир.Кузов




Әрлән -Өндә яши торган кимерүче хайван (кыр һәм бакча культураларына зыян сала, кайбер матур токымнарын йорт җәнлеге итеп тә асрыйлар). ӘРЛӘН ТУФРАГЫ -Астан казылып чыккан туфрак, ярмалы туфрак




Әрләнү -Гарьләнү [әрләнеп, өйдән чыгып йөгерде]




Әрләш -и.Ызгыш, талаш




Әрләшү -Бер-береңне әрләү; ызгышу, тиргәшү




Әрләү -Орышу, ачулану, тиргәү




Әрле -с.1.Оялчан [әрле әрләнгәнче, әрсез ашап туйган] 2.Гарьләнүчән, хәтере калучан [ярлы башым - әрле башым] [әрленең йөрәге әрем]




Әрле-бирле -АРЛЫ-БИРЛЕ -рәв.сөйл.1.Бер ары, бер бире. Төрле якка, тегеләй дә болай [әрле-бирле селкеп, талган кулларын язды] 2.Тегеннән-моннан, әз-мәз; өстән-өстән генә [өйне әрле-бирле генә җыештыру]




Әрмәк -Йоннан сугылган юка тышлы кием; чикмән




Әрмән -Әрмәнстанда яшәүче төп халык һәм шуның бер кешесе




Әрнеткеч -с.1.Ачытып һәм әрнетеп авырттыра торган 2.күч.Тирән рухи азапка сала торган




Әрнетү -1.Ачытып авырттыру, сызлату 2.күч.Рәнҗетү, рухи газапка салу




Әрнешү -1.Түзә алмаслык булып әрнеп авырту. Әрнеп авыртудан азаплану, интегү, тынычлык таба алмау 2.Рухи азап кичерү; ачыну. Кемнең дә булса хәленә кереп, бик нык борчылу, кайгыру [туганнар өчен әрнешү]




Әрнү -I.Ачытып, чемердәтеп авырту 2.Рухи азап кичерү, рәнҗү, ачыну




Әрнүле -с.1.Әрнеп, ачытып авырта торган




Әрсез -(ӘРСЕЗЛЕК) (ӘРСЕЗЛӘНҮ) -с.1.Тыйнаксыз, оялмый торган 2.Тартынусыз, теләсә кая, теләсә нинди эшкә барып тыгыла торган, үзен тәкәллефсез тотучы. Бернигә дә карамастан, исе китмичә, үз дигәнен эшләүне дәвам иттерүче 3.Бик чыдам, түзем [бик әрсез ат ул, егылганчы эшли]. Теләсә нинди шартларда үсә ала торган, күп булып һәм тиз үрчи торган әрсез чүп үлән [әрсез гөл]. Талымсыз, нәзберек булмаган [ашауга әрсез]. ӘРСЕЗ АЛАБАЙ -Әрсез кеше




Әртил -сөйл.Артель




Әрчү -АРЧУ -1.Нәр.б. кабыгын, тышчасын алып ташлау, чистарту, салдыру 2.Чүп, пычрак һ.б.ш.дан чистарту, арындыру [өс-башларын тузаннан әрчергә керештеләр] 3.Агач-куакларны тамырлары белән куптарып, берәр урынны чистарту [урман арасыннан юл әрчү]. и.Урманда агач һәм куаклардан чистартылган ачыклык 4.күч.Нин.б. урынны, илне, коллективны азат итү, чистарту, куу (дошманны) 5.күч.Зур чыгымга дучар итү, тотып, файдаланып бетерү [гайбәтчеләр кесәләрне әрчиләр]. күч.Берни дә калдырмый алып чыгу, урлау [өйне әрчеп чыкканнар]. Берни калдырмый оту (нин.б. отышлы уенда)




Әсас -и.иск.кит.Нигез, төп, фундамент, база




Әсаслы -иск.кит.Нигезлә, төпле




Әсасый -с.иск.кит.Төп, нигез




Әсасән -рәв.Нигездә, төптә, асылда




Әсәр -I.Нин.б. өлкәдә (фән, матур әдәбият, музыка, сәнгатьтә) берәүнең иҗади хезмәте, иҗат җимеше II.ӘСӘР -1.тарт.форм. гына кулл.Нәрсәне дә булса билгеләргә, ачыкларга мөмкинлек бирә торган күрсәткеч, эз, билге [яктылык әсәре юк иде]. Нәр.б. бик әз чагылышы, билгесе [йөзендә елмаю әсәре күренде] 2.Төп билгеләре гомуми булган җанлы һәм җансыз әйберләр төркеме (гадәттә кире кагуны, юклыкны белдергән җөмләләрдә шул төшенчәне көчәйтү өчен кулланыла); зат(ы) [урамда җан әсәре юк иде] III.ӘСӘР -иск.кит.Тәэсир, йогынты [миңа бу бик каты әсәр итте]




Әсәренке -с.сир.Нәрсә белән дә булса бик әсәрләнгән, тәэсирләнгән




Әсәренү -/ Әсәрләнү --1.Нык тәэсирләнү, күңел нечкәрү 2.Нык дулкынлану 3.Аптырап китү; гаҗәпләнү




Әсәрле -I.иск.Нин.б. урын тоткан, әһәмияткә ия. II.ӘСӘРЛЕ -1.Тәэсирле, күңел нечкәркеч 2.Тәэсирләнүчән, нечкә күңелле




Әсәрләндерү -1.Кем.б. тәэсир итеп күңелен нечкәртү, тәэсирләндерү 2.Артык нык дулкынландыру




Әсәрү -Каушап, куркынып калу, аптырап китү; гаҗәпләнү [ишектән әсәргән һәм аптыраган кыяфәттә Хәлим керә]




Әсбап -1.Нин.б. эш өчен кирәкле нәрсәләр, приборлар, җиһазлар 2.иск.кит.Йорт җиһазы, мебель һ.б.; дирбия




Әсарәт -иск.кит.Әсирлек, тоткынлык




Әсир -1.Сугышта дошман кулына төшкән кеше 2.күч.кит.Нин.б. хискә дучар булган кеше. ӘСИР ИТҮ -1)Әсирлеккә алу; 2)Нәрсә белән дә булса әсәрләндерү, җәлеп итү, карату




Әсирлек -1.Әсир булу; тоткынлык 2.Изелеп яшәү




Әспе -1.Тәнгә кызыл таплар чыгудан торган йогышлы балалар авыруы; рус.Краснуха 2.Лалә чәчәклеләр семь. беленер-беленмәс тәңкә төшкән юка яфраклы үлән үсемлек; рус.Спаржа




Әссәләмегаләйкем -иск.Исәнләшү сүзе буларак кулл.: сезгә тынычлык булсын!




Әстәгъфирулла -1."Алла ярлыкасын" дигәнне аңлата 2.Гаҗәпләнүне, кинәт булган эшкә хәйран калуны белдерә 3."Нәр.б. эшләячәкмен, эшләмиме соң, шуны да булдыра алмагач" дигән мәгънәдә ант сүзе буларак кулланыла




Әтәлге -1.Зур бөркетнең бер төре; рус.Балабан 2.тирг.Булдыксыз (кеше тур.)




Әтәләнү -Ашыгу, кабалану [кайтуына аш өлгертәм дип әтәләнмим]




Әтәмби -диал.1.Коелган орлыклар, шул орлыклардан үскән иген 2.диал.Дуадак. ӘТӘМБИ БӘРӘН -диал.Көз туган бәрән




Әтәч -1.Тавыклар семь. озын, урак сыман койрыклы, башында зур кызыл кикриге, аякларында типкеләре (шпорлары) булган ата җенестәге кош 2.Тавыклар семь. керә торган кошларның ата җенестәгесе 3.күч.Юк-бар сәбәптән кызып китәргә, сугышырга әзер торучы кеше. ӘТӘЧ ГӨМБӘСЕ -Кызгылт сары, тигезсез читләре кайтарылып тора торган бүрәнкә сыман гөмбә; рус.Лисичка. ӘТӘЧ КИКРИГЕ -Формасы белән лимон сары яки кызгылт-сары мәрҗәнгә, лишайник шикелле тармакланган куакчыкка охшаган гөмбә; лат.Клавария




Әтәчлек -Урынсыз бәйләнчеклек, кызып китүчәнлек




Әтәчләнү -Гайрәтләнү, кәпрәю




Әти -1.Үзенең балаларына карата ата мөнәсәбәтендәге ир 2.Атага мөрәҗәгать иткәндә яки балалар аның тур. сөйләгәндә әйтелә. Киленнәр тарафыннан каенатага карата әйтелә




Әтисе -АТАСЫ -Хатынның иренә эндәшү сүзе




Әти-әни -Ата-ана




Әткә -1.Ата(1)




Әткәй -Әти(1,2)




Әтмә -диал.1.Тукыманың, тиренең һ.б. ике кырыен беркетеп торган җөй 2.Су кошлары тәпиендәге йөзү ярысы 3.Ятьмә




Әтмәлләү -Ничек кирәк алай, тегеннән-моннан гына рәтләү, оештыру; әмәлләү




Әтраф -иск.кит.Тирә-як, әйләнә-тирә




Әтрафлы -с.иск.кит.Күпьяклы, күпкырлы, җентекле




Әтрәк -рәв.Сәләмә, юка, фәкыйрь [бишмәтләре бик әтрәк күренә]




Әтрәк-әләм -Дәрәҗәсез, булдыксыз, абруйсыз, ярлы, мескен кеше




Әттә -сөйл.Әти (бәбиләр, сабыйлар телендә)




Әттәхият -Намазга тезләнеп утырып укый торган дога. ӘТТӘХИЯТ УКЫТУ -Кирәген бирү, арт сабагын укыту




Әү -ы.Кемнең дә булса эндәшүенә җавап биргәндә әйтелә




Әүвәл -рәв.1.Күпмедер вакыт элек. Элек, элекке заманда. с.Элеккеге, борынгы 2.Башта, нин.б. эштән элек 3.Беренче (тапкыр). Беренче булып, башлап. с.Беренче, баштагы, башлангыч




Әүвәлге -с.1.Баштагы, элекке. Беренче, алдагы, баштагы 2.Борынгы, бик күптәнге




Әүвәлгедәй -/ Әүвәлгечә -рәв.Элеккечә, искечә, баштагыча




Әүвәлгесе-актыгы -/ Әүвәлгесе-ахыры -Нәр.б. беренчесе һәм соңгысы, башы һәм азагы




Әүвәлдән -рәв.Бик күптәннән, элек-электән




Әүвәлтен -рәв.Әүвәлдән




Әүвәл-әүвәлдән -рәв.Элек-электән, бик борынгыдан




Әүкат -иск.кит.Байлык, ризык, мал




Әүкатле -(ӘҮКАТЛЕЛЕК) -с.Бай, ризыклы, маллы




Әүлия -1.Изге кеше [кимчелекләре дә бардыр, ул әүлия түгел]. Нәрсә буласын алдан күреп әйтеп бирүче 2.Иң яхшы, гадел, кешелекле кеше тур. [их, әүлия кеше бит син!]




Әүлиялек -Әүлияга хас сыйфат




Әүлияләнү -Яхшы, изге кеше булып кылану




Әүмәкләү -Аунату, тәгәрәтү




Әүмәкләнү -Аунау, тәгәрәү




Әүмәкләшү -/ Әүмәләшү -Барысы бергә буталып аунашу, тәгәрәшү, көрмәкләшү




Әүмәләндерү -Тәгәрәтү; әвәләп бетерү




Әүмәләш -Буталып аунашу, тәгәрәшү




Әүмәлү -Аву, әйләнеп төшү [әүмәлеп китте читән, мин дә йөзтүбән киттем]




Әүмәнләү -Әүмән-тәүмән (алпан-тилпән) килеп атлау




Әүмән-тәүмән -рәв.Як-якка чайкалып, бер иелә, бер турая (атлау тур.). Тигезсез рәвештә, уңга-сулга тайпылып (тәгәрәү тур.)




Әфәләм төрле -диал.Бик катлаулы, әллә нинди [урманнан чыгар, сырты чуар, әфәләм төрле, алтын сырлы]




Әфәнде -Югарырак, күренекле, өстен катлаудан булган кешенең исеменә яки дәрәҗәсенә хөрмәт йөзеннән кушып әйтелә торган сүз. ӘФӘНДЕЛӘР -Шундый кешеләр төркеменә эндәшү формасы




Әфлисун -1.Көньякта үсә торган мәңге яшел цитрус (җимеш) агачы; рус.Апельсин. Шул агачның калын кабыклы, өлешләрдән торган сусыл эчле түгәрәк яки озынча җимеше. ӘФЛИСУН ТӨСЕНДӘГЕ -Әфлисунга охшаш төс; рус.Оранжевый




Әфсен -миф.Сихер; өшкерү, тылсымлы дога. ӘФСЕН УКЫП (ӨРЕП) -1)Сихер көче белән 2)Бик җиңел эшләү тур.




Әфсенләү -1.Әфсен белән нәрсәгә яки кемгә дә булса тәэсир итәргә тырышу 2.Пышылдап кына әфсен, дога укып, берәр эштә ярдәмгә илаһи көч чакыру 3.күч.Берәр нәрсәне озак тотып бирү, тиз генә кулга бирмәү




Әфсен-төфсен -җый.Өшкергәндә, әфсен укыганда әйтелә торган сүз




Әфсенче -Әфсен укучы, сихерче




Әфтияк -иск.1.Җидедән бер өлеш 2.Коръәннең җидедән бер өлеше, аерым китап рәв. кечкенә форматта төпләнеп йөртелә. ӘФТИЯК КАЛЫНЛЫГЫ -Бик юка. ӘФТИЯК ИҖЕГЕ -Иске ысул белән укыганда, хәреф танып бетергәч тә башлана торган дәрес. ӘФТИЯК СҮРӘСЕ -Әфтиякне иҗек белән үткәч башланган иҗексез уку




Әфьюн -Өлгереп җитмәгән мәкнең сөт сыман сыгынтысыннан киптереп ясалган көчле наркотик матдә; рус.Опиум




Әфьюнчы -1.Әфьюнның бик күп кулланучы кеше; наркоман 2.Әфьюн белән сату итүче




Әфьюнчылык -Әфьюн куллану белән мавыгу




Әх -ы.1.Рәхәтлек, ләззәт тоюны белдерә [әх, нинди җылы яңгыр] 2.Ис китү, гаҗәпләнү, соклану һ.б. хисләрне белдерә 3.Үкенү, ачыну, шелтәләү, гарьләнү һ.б. хисләрне белдерә 4.Кызыгу, көнләшеп карау һ.б.ш. белдерә [әх, шунда юынырга]




Әхвәл -"Хәл"нең күплек формасы: Хәлләр




Әхлак -Кешеләрне бер-берсенә һәм җәмгыятькә карата мөнәсәбәтләр нормасы һәм принциплар җыелмасы




Әхлаклы -с.Әхлак ягыннан тотанаклы; тәрбияле, әдәпле




Әхлаклылык -Әхлаклы кешеләргә хас сыйфатлар




Әхлаксыз -с.Әхлак ягыннан тотанаксыз; әдәпсез




Әхлаксызлану -Әхлаксызга әйләнү, әхлаксызлык эшләү




Әхлаксызлык -Әхлаксыз кешегә хас сыйфатлар




Әхлакчы -(ӘХЛАКЧЫЛЫК) -Әхлакка өйрәтүче; әхлак турында сөйләүче, вәгазьче




Әхлакый -с.Әхлакка караган, шуңа бәйләнешле




Әһә -ы.1.Берәүнең уңышсызлыгына, кайгысына һ.б. куану, канәгатьләнүне белдерү өчен кулл. [әһә! Шулаймы? Бии башладыңмы?] 2.Нәрсәгә дә булса төшенүне, нәр.б. белеп алуны аңлата [әһә, менә нинди икән ул]




Әһәмият -1.Кирәклек, мөһимлек [дөньякүләм әһәмиятле] 2.Нәр.б. иҗтимагый роле, тоткан урыны; бәясе 3.Мөмкинлек; мәгънә, бәя [аннан соң әһәмияте калмас]. ӘҺӘМИЯТ БИРҮ -Игътибар итү, дикъкать итү




Әһәмиятле -(ӘҺӘМИЯТЛЕЛЕК) -1.Кирәкле, зарури, игътибарга лаек 2.Әһәмияте ягыннан нин.б. урын тоткан, мөһим [аның ат өстендә ничек баруы әһәмиятле]




Әһәмиятсез -(ӘҺӘМИЯТСЕЗЛЕК) -с.1.Әһәмияте булмаган, мөһим булмаган 2.Артык бәясе булмаган, кирәксез




Әһел -1.Нин.б. катлау, оешма, эшчәнлек өлкәсенә караган кешеләр төркеменең берсе, вәкиле [медицина әһеле, дин әһеле] 2.иск.Бер эшкә карата яраклылык, аны башкара алучылык [сүздә әһел булмаганга сүз сөйләмә]




Әче -АЧЫ -Әче тәм. Сизү органнарына начар йогынтылы, агулы. Әчегән, бозылган, искергән. Махсус әчетелгән. Кислотасы артыграк булган. Кайгылы, моң-зарлы. Бик авыр. Үзәк өзгеч. Үзәккә үтә торган. Ачулы, үткен




Әче-мөче -1.җый.Әче әйберләр. 2.Исерткеч тур. кыеклап әйтү




Әчелек -I.АЧЫЛЫК -Кислоталы булу сыйфаты II.ӘЧЕЛЕК -диал.Өйгә кергәндә аяк сөртү өчен ишек төбенә җәелгән әйбер




Әчелешле [булу] -АЧЫЛЫШЛЫ [БУЛУ] -Ачуланышу, араны өзү




Әчетке -/ Әчеткелек -/ Әчеткеч -/ Әчетмә -АЧЫТКЫ -Чүпрә, камыр башы




Әчеттерү -Ачыттыру




Әче-төче -с.Төрле исләр һәм тәмнәр катнашкан. ӘЧЕСЕН-ТӨЧЕСЕН ТАТУ -Төрле хәлләр кичерү, бик күп авырлыклар күрү




Әчетү -Ачыту




Әчешү -/ Әчү -АЧУ, АЧЫШУ -Органик матдәләрнең әче тәм керү, бозылудан гыйбарәт таркалу процессы. махс.Әчетке яки чүпрә салудан әче хәлгә килү. Тире, йонның июе, черүе




Әчкелт -/ Әчкелтем -ким.дәр.Әче




Әчкелтем-төчкелтем -с.Төрле исләр һәм тәмнәр катнашкан




Әчмуха -сөйл.Кадакның сигездән бер өлеше, 50 грамм; рус.Осьмушка




Әчтек-пөчтек -рәв.сөйл.Бик әз генә, аннан-моннан гына [ә. ашау]




Әчәч -ы.Гаҗәпләнүне яки аптырауны белдерә [әчәч, ник миңа, ник аңа түгел?]




Әшәке -с.1.Начар, ямьсез [әшәке кием]. Ямьсез, шыксыз (йөз, кыяфәт тур.). Сасы, бик начар [әллә ниткән әшәке ис бар] 2.Явыз, түбән; нәфрәт уята торган; усал, бик начар холыклы (кеше һәм хайван тур.) [әшәке җанлы куркак бәндә] 3.Начар, тупас, сүгенүле (сүзләр тур.) [әшәке сүзләр белән сүгенү]. Яманлый, хурлый, мыскыл итә торган (сүзләр тур.) 4.Начар, явыз; начарлык, явызлык, усаллык эшләү хисе белән сугарылган (уй, ният, теләк һ.б.ш. тур.) 5.и.күч.Шакшы(4)




Әшәкелек -Әшәке(1,3,4) булу; әшәке(2) кешегә хас сыйфатлар




Әшәкеләнү -1.Әшәкегә әйләнү, әшәке хәлгә килү 2.Холык, үзен тотыш ягыннан начарлану 3.Бозылу, начарлану




Әшәкеләү -1.Пычрату, бозу 2.Бозу, сыйфат ягыннан начарлату 3.Начарга әйләндерү, ямьсезләү [тормышны ә.]




Әшер-өшер -диал./ Әштер-мөштер -/ Әштер-өштер -рәв.Аннан-моннан, ашык-пошык, җиренә җиткермичә




Әшкәртү -Белдерү, хәбәр итү [язмышым әшкәртмәде миңа берни дә]




Әшкәрә -иск.кит.Ачык, ачыктан-ачык, яшермәстән, күз алдында; һәркемгә билгеле булу




Әшнә -1.Иптәш, дус 2.Агай-эне, кода-кодагый




Әшнәлек -Дуслык, иптәшлек 




Әшнәчелек -Агай-энелек, кода-кодагыйлык




Әшнәләнү -Дуслашу, якынаю: әшнәләр булып китү