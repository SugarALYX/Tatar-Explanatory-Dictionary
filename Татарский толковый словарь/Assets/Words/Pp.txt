Па -Биюдә, танецта аякларны үзенә бертөрле итеп басудан торган ритмик хәрәкәт




Павиан -Африкада һәм Гарәбстанда яши торган озынча танаулы, эре гәүдәле маймыл




Павильон -1.Бакчаларда, паркларда салына торган бизәкле җиңел корылма (гадәттә ял итү яки ашамлык-эчемлек сату урыны) 2.Күргәзмә экспонатларын, кинога төшерү реквизитларын һ.б. урнаштыру өчен бизәкләп салынган бина




Пагода -и. Буддизм яки индуизм храмы, дини комарткылар хәзинәсе




Падиша - Падишаһ - Патша -1.Илдә хөкүмәт һәм гаскәр башлыгы булып саналган, чикләнмәгән хакимлеккә ия булган кеше, монарх. Мәскәү дәүләтендәге һәм соңрак Россия империясендәге монарх 2.күч.Билгеле бер урында, җәмгыятьтә, мохиттә төп көч һәм хөкемдар булып торучы шәхес (яки шәхес итеп күз алдына китерелгән башка нәрсә). ирон.Хуҗа, башлык 3.күч.Үз төрендә иң күренекле булган нәрсә [арыслан - хайваннар патшасы]




Паек -Билгеле бер срокка һәм күләмдә бирелә торган азык-төлек




Паж -1.Урта гасырларда Көнбатыш Европа илләрендә сарай хезмәтчесе булып, берәр асылзадәгә хезмәт итүче дворян улы - үсмер яки егет 2.Иске Россиядә привилегияле хәрби училище [пажлар корпусы] шәкерте




Пай -1.Җан башына, исәптәге берәмлек башына һ.б. бүлеп бирелгән өлеш 2.Уртак чыгымга катнашучыларның шул чыгып суммасына керткән исәпле өлеше. ПАЙ САЛУ -Уртаклашып катнашырга теләүчеләрдән өлеш җыеп, кирәк кадәр акча һ.б. туплау




Пайлашу -Пайга кереп бүлешү, уртаклашу 




Пайп -Казларның һәм бала казларның бергә йөргән вакыттагы характерлы тавышын белдерә [пайп-пайп итү]




Пайпак -диал.Киез оек




Пайпылдау -Пайп-пайп итү 2.күч.Ялынып яки протест белдереп сөйләү, сүз әйтү [шулкадәр әйттем, шулкадәр пайпылдадым - китте дә барды]




Пайтәхет -иск.Башкала




Пайчы -(ПАЙЧЫЛЫК) - Уртактан пайга кергән кеше: пайга керү нигезендә төзелгән оешма члены




Пакгауз -Килеп төшкән яки җибәрелә торган йөкләрне вакытлыча саклау өчен тимер юл станциясендә, портта һ.б. урыннарда корылган склад




Пакет -1.Кечкенә кәгазь яки полиэтилен капчык, янчык. Билгеле үлчәмдә азык-төлек һ.б. салынган янчык, капчык, төргәк (мәс. сату өчен) 2.Конверт. Махсус зур конверт. Рәсми хат салынган, махсус пичәтләнгән конверт




Пакетбот -Почта һәм пассажирлар йөртә торган диңгез судносы




Пакт -Бик әһәмиятле, мөһим халыкара килешү




Пакь -(ПАКЬЛЕК) (ПАКЬЛӘНДЕРҮ) (ПАКЬЛӘҮ) -с.күч.Начар ниятләрдән яки начар хисләрдән азат, керсез, саф




Пал -диал.Фараз, гипотеза; эш-хәрәкәт планы (фал). ПАЛГА КЕРҮ -Эшкә ашарлык булу




Паланкин -Көнчыгыш илләрендә олы түрәләрне күтәреп йөртә торган өсте бөркәүле махсус носилка




Палантин -Хатын-кызлар өчен мехтан яки хәтфәдән тегелгән ябынча яки олы һәм киң шарф




Палас -Бик тыгыз итеп тукылган калын келәм. Матурлап, бизәкләп тукылган, үрелгән чыпта




Палата -1.тар.Бик матур итеп бизәлгән сарай залы; бүлмәләре бик бай җиһазланган йорт 2.Дәвалау йортларында (больницада, лазаретта һ.б.) аерым бүлмә 3.күч.Хөкүмәт органы (парламентның аерым бүлеге, киңәшү комиссиясе һ.б.) 4.Дәүләт күләмендә яки билгеле бер өлкә өчен бердәнбер булган кайбер дәүләт оешмаларының исеме [китап палатасы]




Палатка -Казыкларга баулар белән тарттырып куела торган тукыма яки тире-ярыдан торган җиңел торак; Чатыр




Палатализация -лингв.Тартык авазларны нечкәртеп әйтү




Палаталь -Нечкә әйтелешле (тартык авазлар)




Палатальләшү -Нечкә әйтелү




Палач -1.Үлемгә хөкем ителгәннәрне берәр корал яки җайланма (балта, дар һ.б.) белән үтереп торучы кеше; Җәллад 2.күч.кит.Явыз, изүче, җәзалаучы кеше




Палео... -Кайбер кушма сүзләрнең "борынгы заманга караган" дигән мәгънәне белдергән беренче кисәге (мәс. палеоботаника, палеогеография)




Палеоазиат -Төньяк Себер халыкларының (чукча, коряк, юкагир, нивх һ.б.) һәм шулар сөйләшкән телләрнең уртак атамасы




Палеограф -Палеография белгече




Палеография -Борынгы кулъязмаларның тышка күренеше (кәгазе һ.б.) һәм графикасы (хәрефләре, язылу рәвеше һ.б.) тур. фән 




Палеозой -Җирнең геологик тарихында архей һәм протерозой эраларыннан соңгы өченче эра 




Палеолит -Археологик чор - таш гасырының борынгы дәвере




Палеонтолог -Палеонтология белгече




Палеонтология -Борынгы чорларда яшәп, үлеп беткән хайван һәм үсемлек төрләрен аларның казылдык сөяк-санакларына карап өйрәнә торган фән




Палеозавр -Борынгы заманнарда яшәгән гаять зур кәлтә елан




Палетка -Үтә күренмәле пластинкага төшерелгән масштаблы челтәр - кәгазьгә һ.б. басылган фигураларның мәйданын якынча билгеләү өчен кулл.




Палисандр -Кайбер тропик агачларның кыйммәтле, каты үзагачы




Палитра -1.Рәсем ясаганда рәссамның эш өчен кирәкле буяуларын урнаштыра торган тактасы, оялары булган фанер яки катыргы кисәге 2.күч.Рәссамның кул астында булган барлык буяу төсләре турында. Нәфис әдәби тел чараларына карата




Палладий -Көмеш сыман ак металл, химик элемент (Pd, ат.масс.106; 1554 град.эри) (водородны күп йота ала)




Паллама -Телдән әйтелгән фараз, гипотеза




Паллиатив -1.Авырудан терелтми, ләкин авыртуны басып, хаста кешегә бераз җиңеллек бирә торган дару 2.күч.Мәсьәләнең, кыенлыкның өлешчә яки вакытлыча гына хәл ителүенә китерә торган чара




Палтус -Камбалага охшаш төньяк диңгез балыгы




Палуба -Судно өстенә яки суднодагы терәкләргә беркетеп җәелгән идән




Пальма -Ботаксыз, шома һәм биек кәүсәсенең башында гына берничә каурый яки җилпәзә сыман бик эре яфраклары булган мәңге яшел көньяк агачы (хөрмә, кокос агачы)




Пальпация -Тәндәге авырткан урынны яки гомумән авыруны бармак белән капшап тикшерү методы




Пальто -Чабуы тездән югары булмаган һәм гадәттә салкында киелә торган өске кием




Пампа -Көньяк Америка даласы




Памфлет -Берәр күренешкә яки шәхескә каршы юнәлтеп язылган үткен сатирик әсәр - мәкалә, брошюра һ.б.




Пан -1.Иске Польшада һәм иске Литвада: алпавыт 2.Польшада, Чехиядә һәм Словакиядә өлкән ир кешегә хөрмәтләп эндәшү сүзе. ПАН... -Кушма сүзләрдә "бөтен, барлык" дигән мәгънәне белдерә торган беренче кисәк (мәс. панамерика, панславизм)




Панама -Киң кырпулы җәйге эшләпә. Сабый балаларга кидерелә торган тукыма эшләпә




Панариций -Бармакка, кулга чыга торган эренле шеш




Панбәрхет -Юка, нәфис бәрхет




Панда -Янутлар семь. булган эре хайван. ОЛЫ ПАНДА -Бамбук аюы




Пандемия -Берәр зур илгә яки бөтен бер географик өлкәгә, континентка таралган эпидемия




Пандус -Баскычны алыштыра торган яки машина белән бинага күтәрелә торган авыш мәйданчык




Панегирик -и.Кем.б. мактап сөйләнгән нотык. с.Мактауга багышланган (әдәби әсәр, нотык тур.)




Панель -1.Бинадагы эчке стеналарның бер тәңгәлдә тигезләп буялган яки такта һ.б. белән тышланган аскы өлеше 2.Стенаны һ.б. бизәү яки приборларның күрсәткечләрен һ.б. урнаштыру өчен махсус каймаланган өслек 3.Шахта, карьер кебек урыннарда махсус аерып билгеләнгән турыпочмаклы яки квадрат участок 5.Җыелма конструкцияләрдән салына торган бина яки корылманың гадәттә яссы форм. булган бер кисәге 6.Тротуар




Паника -Бик күп кешеләрнең берьюлы куркуга төшеп, көрәшү, каршылык күрсәтү ихтыярын югалту күренеше. Куркып аек акылны югалту күренеше




Паникер -Паникага бирелүче, паника таратучы




Панисламизм -Ислам динендәге халыкларны ислам дине флагы астында бер дәүләткә берләштерү идеясе белән сугарылган политик агым




Панисламист -Панисламизм тарафдары, панисламизм хәрәкәтендә катнашучы




Панна -Пан кызы




Панно -1.Стенаның яки түшәмнең махсус орнамент белән уратып алынган һәм нин.б. рәсем, бизәк һ.б. төшерелгән бер өлеше 2.Шул аерым өлеш өслегендәге рәсем, бизәк яки барельеф




Паноптикум -иск.Балавыз сыннар һәм сирәк очрый торган төрле әйберләр музее




Панорама -1.Биек яки ачык урыннан күренеп торган киң күренеш 2.Түгәрәк бүлмәнең тоташ стенасына төшерелгән зур картина 3.Артиллерия коралларын төзәү өчен оптик прибор




Пансион -1.Иске Россиядә һәм чит илләрдә: үз тулай торагы яки интернаты булган урта мәктәп; шундый мәктәпнең интернаты 2 Пансионат -Үзендә яшәүчеләрне азык-төлек белән тулысынча тәэмин итеп торган кунакханә




Пансионер -Пансионда торучы кеше




Панславизм -Славян телле халыкларны бер дәүләткә берләштерү идеясе белән сугарылган политик агым




Панславист -(ПАНСЛАВИСТИК) -Панславизм тарафдары




Пант -Чуар болан, марал һәм изюбрларның дару препаратлары ясауда файд. тор. әле сөякләнеп җитмәгән яшь мөгезе




Панталон -1.Бот һәм аякны кысып тора торган бик тар чалбар - иске Россиядә, бигрәк тә XIX гас. модада булган 2.Гәүдәнең билдән түбән өлешен каплап тора торган хатын-кыз эчке киеме




Пантеизм -Табигатьне алла яки алланың гәүдәләнеше дип карый торган дини-фәлсәфи өйрәтмә




Пантеист -Пантеизм тарафдары




Пантеистик -с.Пантеизмга бәйләнешле




Пантеон -1.Борынгы грекларда һәм римлыларда аллаларга багышланган храм 2.Нин.б. диндә булган барлык аллалар 3.Берәр илнең, өлкәнең атаклы кешеләре күмелгән махсус урын - мавзолей, тәкия, төрбә




Пантокрин -Панттан алына торган дару препараты (организмны тынычландыру һәм шул ук вакытта көчәйтү сәләтенә ия дип санала)




Пантометр -Якынча төгәллек белән топографик план төшерүдә кулл.тор. почмак үлчәгеч инструмент




Пантомима -Персонажларның хисләре һәм фикерләре йөз һәм тән хәрәкәтләре аркылы белдерелә торган театраль тамаша




Пантопон -Составында морфий булган дару препараты




Пантюркизм -Төрки телле халыкларны бер дәүләткә берләштерү идеясе белән сугарылган политик агым




Пантюркист -(ПАНТЮРКИСТИК) -Пантюркизм тарафдары




Панцирь -1.тар.Вак металл боҗраларны бер-берсенә кертеп ясалган хәрби күлмәк; Көбә 2.Кайбер хайваннарның тиресе урынына яки тире өстенә үскән сөяк кабык 3.Хәрби корабларның, поездларның махсус металл тышлыгы




Панцирьлылар -Үлеп беткән борынгы хайваннар классы




Паңгы -диал.Гөмбә




Папа -Католик чиркәвенең иң зур рухани башлыгы




Папаха -Йонлач ягы тышка каратып тегелгән цилиндр форм. колаксыз, тирән мех бүрек




Папайя -Кавынга охшаш саргылт-яшел җимешле тропик агач; Кавын агачы




Папирос -Эченә тәмәке тутырылган һәм авызга кабу өчен буш өлеше булган кәгазь көпшә




Папирус -1.Күрәнчәләр семь. тропик илләрдә үсә торган камышлы үсемлек 2.Шул үсемлекнең сабагыннан телеп эшләнгән борынгы язу материалы 3.Шундый материалга язылган борынгы ядкәр, кулъязма




Папка -Эченә кәгазьләр, дәфтәрләр салу өчен ясалган катыргы яки күн тышча. Тоткасыз портфель




Папуас -Яңа Гвинея утравының һәм шуның янындагы ваграк утрауларның җирле халкы, шуның бер кешесе




Папье-маше -Кәгазь вагына җилем, гипс, крахмал кушып ясалган масса (такта яки катыргы ясауга китә)




Пар -(ПАРЛЫ) -I.1.Сыекча кисәкләренең күпләп очып күтәрелүеннән барлыкка килгән газ. Торак җылыту яки машина хәрәкәтләндерү өчен махсус ясалган, пар белән һавадан торган эссе катнашма 3.күч.Кызулык, дәрт, темперамент 4.күч.Исерткеч эчемлек тәэсире. II.ПАР -1.Сөрелеп тә, җир ял итсен өчен чәчелми калдырылган җир, такыр басу 2.сөйл.Парга сөрү эше. III.ПАР -Бербөтен (комплект) тәшкил итә һәм бергә кулл.тор., беришле ике [бер пар итек]. Бергә йөри, кулланыла торган ике [пар ишкәк] 2.Ике данә [пар каен] 3.Ир белән хатын яки егет белән кыз. Җенси теләк чорында яки даими рәвештә гаилә тәшкил итеп торучы (иркәк белән теше) [пар карлыгач] 4.Тиң [матур егет пар кыз таба] 5.Пардан [әни белән пар күлмәк] 6.Бергә, бергәләп, тиң [аның белән пар эшләгәндә...]




Парабеллум -Автоматик ата торган пистолетларның бер төре




Парабола -Ике очы үзара кисешми һәм тоташмый торган симметрик кәкре сызык




Параболик -с.Парабола форм.




Параграф -1.Текстның бүлек яки бүлекчәсе эчендә үзенә аерым әһәмиятле булган өземтә, өлеш. 2.Шундый бүленешнең баш тамгасы (§)




Парад -Кул астында булган хәрби көчләрнең тантаналы рәвештә каралуы. күч.Спортчылар, яшьләр һ.б. бердәм, тантаналы йөреше




Парадигма -лингв.Сүзнең төрләнеш үрнәге итеп бирелгән формалар таблицасы




Парадный -Йортның, бинаның урам ягына яки киң йорт алдына чыга торган иң зур ишеге




Парадокс -Гомум кабул ителгән һәм дөрес дип саналган фикерләргә, күзаллауларга кискен рәв. каршы булган, (кайвакыт беренче карашта) кеше ышанмаслык булып тоела торган фикер, хөкем яки күренеш




Парадоксаль -с.Парадокс булып күренә торган




Паразит -1.Башка бер тере организм исәбенә, аның тән өстендә яки эчендә яши торган икенче бер тере организм 2.күч.Җинаятьчел рәв. хезмәт ияләре көченнән файдаланып яши торган кеше. гади.Сүгү яки сүгенү сүзе




Паразитизм - Паразитлык -Паразит булу хасияте; паразитларча яшәү күренеше




Паралитик -I.с.Паралич суга торган, параличлый торган. II.ПАРАЛИТИК -и.Паралич суккан, Параличланган кеше




Паралич -(ПАРАЛИЧЛАНУ) (ПАРАЛИЧЛАУ) -Тәннең нин.б. әгъзасын үз функцияләрен үтәүдән, хәрәкәтләнүдән туктата торган авыру




Параллелепипед -Нигезләре булып параллелограммнар хезм. итә торган геометрик җисем




Параллелизм -1.Параллель булу күренеше 2.Тормыш яки табигать күренешләрендә, сәнгатьтә һәм әдәбияттә кулланылган детальләр параллель булып килү. Кабатлану, бер-бер артлы килү яки бер үк вакытта янәшә яшәештә булу күренеше 2.әд.Тасвирлыкны яки эмоциональлекне көчәйтү чарасы буларак, бер үк синтаксик конструкция кабатлану (мәс. айның да бар йолдызы, суның да бар кондызы)




Параллелограмм -Капма-каршы яклары үзара тигез һәм параллель булган дүртпочмак




Параллель -(ПАРАЛЛЕЛЬЛЕК) -с.1.Бөтен озынлыгы дәвамында бирелгән бер сызыктан (яссылыктан) тигез ара саклап сузыла һәм чиксез дәвам иткәндә дә шуның белән кисешми торган (сызык яки яссылык тур.) 2.и.Җир шары өстендә экваторга параллель рәв. үткәрелгән уйланма сызыклар; киңлек (2) үлчәме 2.и.күч.Тормышта, табигатьтә, сәнгать һәм әдәбияттә бер-берсе белән янәшәлек, бергәлек һәм беришле үзгәрүчәнлек күренеше 5.Бер системада, бер-берсен кабатлап, янәшә 6.Бер үк вакытта(гы) һәм бер төрле




Паралогизм -Логик фикер йөртү законнарын бозу сәбәпле килеп чыккан ялгыш нәтиҗә




Парамагнит -Магнит яки ток кырында зәгыйфь кенә магнитлану галәмәте күрсәтә торган тирәлекләр (җисемнәр һ.б.)




Параметр -1.Математик формулага бирелгән мәсьәлә шартлары буенча гына кертелә торган сан 2.физ.Һәртөрле характерлы үлчәм




Параноик -Паранойя белән чирләүче




Паранойя -и.Тотрыклы саташулар (шикләнүләр, шомланулар) белән үзенчәлекле психик чир




Парапет -Биек булмаган рәшәткә, стена, култыкса [күпер парапеты]




Парапсихология -Кеше тойгыларының фәнни яктан аңлатылмаган, физик тәэсирләр белән турыдан-туры бәйләнмәгән күренешләрен өйрәнү даирәсе




Паратиф -Тиф авыруының корсак тифына охшаган бер төре




Парафин -Аксыл яки саргылт, балавыз сыман органик матдә (нефтьтән, торфтан яки соры күмердән алына)




Парафраз -1.әд.Нин.б. сүзнең яисә фразаның мәгънәсен читләтеп бирү, мәс. "нефть" диясе урында "кара алтын" дию 2.муз.Башка автордан алынган музыкаль теманы уз вариацияләреңне, үз бизәкләреңне кушып эшкәртү




Параша -Төрмә камераларында, карцерларда тәрәт итү һәм пычрак сулар салу өчен зур чиләк




Парашют -Очкыч аппаратлардан җир өстенә сикереп төшү яки әйберләр төшерү өчен бик зур зонд рәв. җайланма




Парашютизм -Парашют спорты




Парашютчы -Очкычтан парашют белән сикерүче кеше




Парә -иск.1.Йөрәк, күңел һ.б. сүзләр белән килгәндә: иң кадерле нәрсә, иң кадерле өлеш 2.Ятлап яки ритуал буенча укыла торган китапның махсус билгеләнгән өлешләреннән берсе 3.Табышның кемгә дә булса бирелә, бүләк ителә торган өлеше




Парә-парә -Кисәк-кисәк, күп өлешләргә бүлгәләнгән




Пардан -Икесенә бер үк төрледән




Пардаш -1.Ике кешелек эштә, кем.б.б. бергә эшли торган кеше 2.Үзенә тиң, охшаш кеше, дус, иптәш




Пари -кит.Бәхәс шарты




Парик -Башка кешедән кисеп алынган яки ясалма чәч - бизәнү-төзәнү яисә кыяфәтне үзгәртү чарасы




Парикмахер -Сакал-мыек кыру, чәч алу, чәч бөдрәләтү, чәч буяу кебек эшләр белән шөгыльләнүче оста




Парикмахерский -Парикмахерлар эшли торган бина яки бүлмә




Паритет -1.Якларның тигез хокуклылыгы 2.эк.Төрле ил валюталарының алтынга яисә сатып алу сәләте буенча чагыштырмасы




Парк -1.Аллеялары, чәчәклекләре, ял итү корылмалары һ.б. булган зур бакча 2.Транспорт чаралары эштән туктап тору һәм аларны ремонтлау өчен махсус урын, корылмалар комплексы. Кул астында булган һәртөрле транспорт машиналары [трактор паркы] 3.Армия частьләрен тәэмин итә торган күчмә склад




Паркет -1.Идәнгә түшәү өчен кулл.тор. төрле геометрик форм. шома такта кисәкләре 2.Шундый такталардан тезеп җәелгән идән




Парлак -с.кит.1.Яп-якты, нур чәчеп тора торган 2.Атаклы, данлыклы, шанлы. Шәп, күркәм, күрекле 3.Хыялга бай, күперенке фантазияле




Парламент -Сайланган вәкилләр катнаша торган һәм дәүләт күләмендә законнар чыгарырга хокукы булган югарыгы җыелыш




Парламентар -с.Парламенты булган (дәүләт системасы тур.)




Парламентарий -Парламент члены




Парламентаризм -Башында парламент тора торган дәүләт системасы




Парламентер -Сөйләшүләр алып бару өчен сугышучы якларның берсеннән икенчесенә җибәрелгән кеше




Парлану -I.Пар эчендә торып җылыну яки җебенү 2.Пар, бу чыгару, пар бөркеп тору. Кояш яктысы астында җылынып сурыгу, кибенү (җир тур.) 3.Һавадагы пардан хасил булган вак кына сыеклык тамчылары белән каплану [тәрәзә пыяласы парлану] 4.Пар белән тулу. II.ПАРЛАНУ -Парлашу




Парлау -I.1.Кайнар суда (соңыннан пар чыгып торырлык итеп) пешекләп йомшарту. 

Парга дымландыру, дәмләү 2.Мунча пары эсселегендә себерке белән чабу. күч.Тиргәү, шелтәләү, бик каты ачулану. II.ПАРЛАУ -Икешәрләп кую, берсе янына икенче ишен өстәү. III.ПАРЛАУ -Парылдау




Парнас -Грециядә, имештер, музалар - шигърият алиһәләре яши торган тау исеме, шигърият символы




Парник -Яшелчә-җимешләрне иртә үстереп өлгертү яки аларның үрентеләрен үрчетү өчен төбенә тиресле туфрак салынган, өсте пыялалы рамнар белән каплап җылытылган чокыр рәв. түтәл




Паровоз -Пар машинасы белән йөртелә торган локомотив




Пародия -1.Берәр шәхеснең яки төркемнең эшен, үз-үзен тотышын, сүз яки язу стилен көлкеле итеп күрсәтә торган тамаша, кыланыш яки сатирик әсәр 2.күч.Кирәкле таләпләргә җавап бирүдән ерак торган, бик начар эшләнгән нәрсә; үрнәккә охшатырга тырышып та, бик начар чыккан эш




Пароксизм -Чирнең яисә тойгыларның кинәт көчәеп китүе. Өянәк




Пароль -Хәрби хезмәттә яки конспиратив оешмада үз кешеләрне тану өчен шартлы рәв. алдан билгеләнгән яшерен сүз. күч.Характерлы тышкы билге, шартлы билге [балыкчылар пароле -кармак сабы]




Паром -(ПАРОМЧЫ) -Юлчыларны, йөкләрне һ.б. зур елгалар аша кичерү өчен бер ярдан икенчесенә йөри торган зур палубалы судно яки сал




Пароход -Пар машинасы белән йөртелә торган зур судно яки кораб




Пароходчылык -Пароходлар (яисә гомумән кораблар) йөртә, кораблар белән идарә итә торган предприятие




Парта -Мәктәп укучылары өчен утыргычы белән беркетеп ясалган авыш өсле өстәл




Партбилет -Партия билеты




Партбюро -Партия бюросы




Партер -Тамаша залының төп өлеше - урындыклар тезелгән авыш идән




Партизан -(ПАРТИЗАНЛЫК) (ПАРТИЗАНЧЫЛЫК) -Илгә басып кергән дошман тылында үзаллы хәрәкәт итә торган хәрби отряд сугышчысы, халык сугышында катнашучы




Партитура -Күп тавышлы музыкаль әсәрдәге барлык партияләр җыелмасы




Партия -1.Иҗтимагый көчләрнең (сыйныфның) иң алдынгы, актив өлешен үзендә туплаган һәм шул көчләр интересы өчен көрәшкә җитәкли торган киң масштаблы политик оешма. тар.СССР коммунистлар партиясе тур. 2.Уртак теләк, уртак фикер нигезендә берләшкән кешеләр төркеме 3.Группа, отряд, төркем 4.Бериш әйберләрнең яки бер категориягә кергән шәхесләрнең (җан ияләренең) беркадәр сандагы төркеме 5.муз.Күп тавышлы яки күп кешеләр тарафыннан башкарыла торган музыкаль әсәрдә аерым бер инструментның яки аерым бер башкаручының өлеше 6.Уенның (кәрт, шахмат һ.б.) тәмамланган, бөтен бер уйналышы




Партияле -(ПАРТИЯЛЕЛЕК) -тар.1.Партиядә (СССР компартиясендә) член булып торган 2 Партиячел -с.Партия интересларыннан чыгып, партия өйрәткәнчә эш итә торган. Шул эшкә бирелгән, тугрылыклы




Партиясез -(ПАРТИЯСЕЗЛЕК) -Партия (СССР компартиясе) члены булмаган




Партиячелек -Билгеле бер партия яклы булу, шул партия интересларына эзлекле рәв. турылыклы булу




Парткабинет -Партия мәгарифе кабинеты




Партком -Партиянең урындагы комитеты. сөйл.Партком секретаре




Партнер -1.Кем.б.б. бер уенда яки уенчыларның бер үк командасында уйнаган кеше 2.Сәхнәдә яки аренада, спорт уеннарында һәм биюләрдә бергә катнашкан пардаш 3.Аралашып, билгеле бер мөнәсәбәтләргә кереп йөргән як [фирманың сәүдә партнерлары]




Партоешма -Партия оешмасы




Партократ -Партократия вәкиле




Партократия -Партиянең власть башында торган югары катламы. Ил белән чынбарлыкта нинди.б. партия идарә итүгә корылган власть системасы




Парторг -Партия оешмасы бүлекләрендә җитәкче




Парфюмер -и.Парфюмерия өлкәсендә эшләүче кеше 2.с.Парфюмериягә караган, шуңа бәйләнешле




Парфюмерия -1.Гигиеник һәм косметик нәрсәләр (ислемай, одеколон, сабын һ.б.) ; косметик товарлар 2.Шундый продуктлар җитештерә торган тармак




Парча -I.иск.Бөтеннең бер кисәге, ярчык 2.Югары осталык белән язылган кыска әсәр - кечкенә шигырь яки хикәя. Гомумән, зур булмаган басма әсәр, публикация. II.ПАРЧА -1.Тукыма өстенә чигеп, чүпләмләп һ.б. ясалган яки төшерелгән бизәк - телле-телле орнамент, чәчәк-яфрак рәсемнәре. күч.Тигез төстәге өслектә, җирлектә матур булып аерылып торган башка төстәге таплар 2.Алтын яки көмеш белән чигелгән, путаллы орнамент төшерелгән тукыма. ПАРЧА-ПАРЧА -Кисәк-кисәк




Парчалану -1.Вак кисәкләргә аерылу, телгәләнү 2.күч.Газап чигү, өзгәләнү (йөрәк, күңел һ.б. тур.)




Парчалау -I.1.Бозу, җимерү; челпәрәмә китерү 2.Газаплау, өзгәләү (йөрәк, күңел һ.б. тур.). II.ПАРЧАЛАУ -Парчалар(II,1) төшерү, парча белән бизәү




Парылдау -1.Тавышланып җилфердәү 2.Ялкынлану, ялтырау. Яп-якты булып күренү




Пас -1.Тупны үз командаңдагы берәр уенчыга тапшыру 2.Кәрт уенында (тик калуны белдереп) әйтелә торган сүз




Пасквиль -Яла ягып язылган язу. Шундый әсәр




Пасленчалар -Бәрәңге, помидор, тәмәке һ.б. керә торган үсемлекләр семьялыгы




Паспарту -Фоторәсемнәр ябыштыру өчен махсус рам яисә катыргы




Паспорт -1.Шәхесне таныта торган рәсми документ 2.Берәр төрле машина, җиһаз һ.б.ш. нәрсәләрнең кайда эшләнгәнен, кайда теркәлгәнен һ.б. белдерә торган документ




Пассаж -1.Сәүдә пунктлары урнашкан ябулы галерея 2.Китап, мәкалә яки нотык текстының стиль, тема һ.б. җәһәтеннән аерылып торган бер өлеше 3.Югары ноталардан түбәннәренә һәм киресенчә эзлекле рәв. күчүнең тиз-тиз чиратлашуыннан торган музыкаль фраза, музыкаль әсәрнең бер өлеше




Пассажир -и.Транспорт чарасына утырып баручы кеше. Юлчылар өчен билгеләнгән һәм махсус җайлаштырылган [п. транспорты]




Пассат -Гел бер юнәлештә озак вакыт исә торган җил - кайбер географик өлкәләргә хас




Пассив -(ПАССИВЛАШУ) (ПАССИВЛЫК) -с.1.Бурычларның артуына китерә торган 2.Хәрәкәтчән, эшчән булмаган; киресе: актив 3.Битараф рәвештә, берәр эшкә, көрәшкә һ.б.ш. катнашмыйча гына башкарылган [пассив ачу саклыйлар]




Паста -Камыр сыман масса рәвешендә чыгарыла торган кулинар яки косметик продукция




Пастель -1.Буяу порошогыннан пресслап ясалган йомшак карандаш 2.Рәсем сәнгатендә шундый карандаш белән төшерелгән рәсем




Пастеризатор -Пастеризация ясау коралы (аппараты)




Пастеризация[ләү] -Азык-төлекне зарарлы микроорганизмнар үләрлек, ләкин тәме, туклыклылыгы бозылмаслык дәрәҗәдә җылыту




Пастернак -Зонтиклылар семь. аш тәмләткеч сыйф.кулл.тор. сары чәчәкле, кыргый яки яшелчә үлән




Пастор -Протестант рухание




Пастораль -Көтүчеләр тормышын гади һәм бәхетле итеп, идеаллаштырып күрсәтә торган шигырь




Пасха -Христианнарда һәм яһүдиләрдә язгы дини бәйрәм




Пасьянс -и.Билгеле бер кагыйдәләр буенча уен кәртләрен тезеп салу (уйнап кәефләнү яисә күрәзә итү өчен)




Пат -Шахмат уенында уенчыларның берсе королен шах астына куймыйча бер фигурасы белән дә йөри алмый (йөреш кагыйдәгә сыймый) һәм шуңа күрә уен уртак исәпкә бетә торган очрак




Патент -1.Уйлап табучының авторлык хокукы турында таныклык 2.Берәр аерым эш (сәүдә һ.б.) белән шөгыльләнергә хокук һәм шундый хокук турында документ




Патентлау -Нин.б. ачышны, уйлап табуны рәсми рәв., патент белән тану яки таныту




Патер -Католик рухание




Патетик -с.Дәрт, ярсу, дулкынлану белән сугарылган




Патетика -Патетик тәгъбирләнеш, дәртле, ярсулы хисләр чагылышы (сәнгать әсәрендә, сөйләмдә һ.б.)




Патефон -Махсус пластинкага язылган тавышларны кабат чыгара торган аппарат




Патиссон -Кабакчалар семь. яссы түгәрәк җимешле бакча үсемлеге




Патоген -с.Авыру китереп чыгара торган [патоген бактерия]




Патогенез -Берәр авыруның килеп чыгу һәм көчәю процессының эзлеклелеге һәм шуның закончалыкларын өйрәнә торган фән бүлеге




Патолог -Патология белгече




Патологик -с.1.Патологиягә бәйләнешле 2.күч.Авыру нәтиҗәсендә килеп чыккан, нормаль булмаган




Патология -1.Организмдагы авыру процессларын өйрәнә торган фән 2.күч.Нормаль булмаган хәл яки күренеш




Патологоанатом -Врач - патологик анатомия белгече




Патока -Крахмалдан эшләнә торган татлы измә (конфет һ.б.ш. ясауга китә)




Патриарх -1.Ыруг башлыгы булып саналган ир кеше (гадәттә карт бабай) 2.Нин.б. коллективта иң хөрмәтле, иң өлкән шәхес 3.Христианнарда дин башлыкларының иң югары титулы




Патриархия -Патриарх җитәкчелеге астында булган чиркәү адм.-территориаль берәмлеге




Патриархаль -(ПАТРИАРХАЛЬЛЕК) -с.1.тар.Патриархатка бәйләнешле, патриархат чорына карый торган 2.күч.Иске, консерватив йолаларга нигезләнгән




Патриархат -Ыругчылык чорының хуҗалыкта һәм җәмгыятьтә ирләр зуррак роль уйнаган дәвере (матриархаттан соң килә)




Патриот -Үзенең туган җирен, халкын, илен, ватанын сөюче, шулар өчен һәртөрле корбаннарга да әзер булган кеше. Үзенең коллективы, оешмасы, төркеме һ.б. өчен кайгыртучан кеше




Патриотизм - Патриотлык -Патриотларга хас булган күренеш (эш, теләк, хис); үз иленә, халкына мәхәббәт




Патриотик -с.Патриотларга хас




Патриций -Борынгы Римда: аристократ




Патрон -I.Эченә дары тутырылган һәм пуля яки ядрәләр урнаштырылган гильза. II.ПАТРОН -1.Борынгы Римда ярлы-ябаганы үз канаты астына алган бай кеше 2.күч.Тәрбияче, опекун




Патронаж -Яңа туган балаларга һәм кайбер төр авыруларга өйдә регуляр дәва-профилактика ярдәме күрсәтү




Патронат -Ата-анасыз калган, чит гаиләләрдә асралучы балаларны дәүләт оешмалары тарафыннан тәрбиягә алу системасы




Патронимик -с.Атасының исеме буенча йөртелгән




Патронташ -Патрон йөртү өчен патрон оялары булган сумка яки тасма




Патруль -Хәрби частьтән, милициядән һ.б. берәр урында гомуми тәртипне сакларга җибәрелгән отряд, коралланган төркем яки кораб, самолет һ.б. сөйл.Патруль группасы члены (кеше, кораб, самолет)




Патшабикә -1.Патша хатыны 2.Хатын-кыз патша




Патшалык -1.Патша булу вазифасы, патша дәрәҗәсе 2.Самодержавие 3.иск.Дәүләт. Берәр төрле күренеш хөкем сөргән урын [караңгылык патшалыгы]




Пауза -Эштә, сөйләүдә һ.б. кыска гына тукталыш, туктап тору. Сәнгатьтә - сәхнә әсәрләре куелышында, шулай ук шигырь, доклад һ.б. сөйләгәндә билгеле бер эффект тудыру өчен ясала торган кыска тукталыш, тыныш




Пафос -кит.Дәртле рухлану, дәрт, күтәренкелек, энтузиазм




Пациент -Врачка күренергә яки дәваланырга килгән авыру




Пацифизм -Һәртөрле сугыштан баш тарту яклы караш яки идеология




Пацифист -Пацифизм тарафдары




Пачка -1.Беришле әйберләрнең яки бериш массаның бер стандарт төргәге 2.Балериналар киеме - берләштереп тегелгән кат-кат кыска юбкалар комплекты




Пачтыр-пачтыр -Су белән төрле эшләр эшләп йөргәндә чыккан тавышларны белдерә




Паша -Элекке Төркиядә, Мисырда һ.б. кайбер илләрдә югары хәрби һәм гражданлык титулы яки шуңа ия булган кеше




Пашалык -1.Паша булу вазифасы һәм титулы 2.Солтан Төркиясендә паша идарә иткән өлкә




Паштет -1.Ботка хәленә җиткереп тарттырылган ит массасы; шундый ит салып пешерелгән бәлеш 2.Өстенә нин.б. җиләк-җимеш изеп ягылган (яки эченә катламлап салынган) камыр ашы




Паяц -иск.Цирк клоуны




Пәеч -диал.1.Яшь бала башында була торган сары кутыр; Йокылык 2.Сөтне кайнатканда савыт төбенә утыра торган кызгылт касмак. Кайнаган сөтнең өстендә барлыкка килә торган майлы элпә




Пәҗе - Пәҗи -диал.Киндер; киндер сүсе




Пәйгамбәрлек -1.Пәйгамбәр булу 2.дини.Алла теләген, алла ихтыярын алдан әйтү 3.күч.Кеше тормышында яки җәмгыятьтә нинди хәлләр буласын алдан әйтү, алдан күрү




Пәйда булу -Килеп чыгу, күренү, барлыкка килү, күз алдына килү




Пәке -1.Бөкләнеп ябыла торган кечкенә пычак 2.Кырыныр өчен махсус, бик үткен корыч пычак; бритва 3.диал.Пычак




Пәкеле -Пәке кадаш уены




Пәнҗаби -Һинд-Европа семь. яңа һинд телләре төркеменә кергән тел




Пәнҗешәмбе -Атнаның дүртенче көне; Атнакич




Пәпә -Телсез, сөйләшә алмый торган




Пәп итү - Пәп-пәп -Үбү (күбесенчә балалар телендә)




Пәрәвез -1.Үрмәкүчнең, табышын аулау өчен, үзеннән чыккан ябышкак сыекчадан кора торган җәтмәсе 2.Шуңа охшаш бик юка, җиңел әйбер




Пәрәмәч -1.Эченә тартылган ит салып, авызын бераз ачык калдырып майда кыздырып пешерә торган камыр ашы 2.Өстенә эремчек, бәрәңге боламыгы сылап пешерелгән түгәрәк камыр ашы; Шәңгә 3 Пәтәмәч-күмәч -Кинәттән булган яки көтелмәгән эш-хәлгә аптырап әйтелә [пәрәмәч, син кайдан?]




Пәрәнҗә -Элекке заманда чит ир-атка йөз һәм буй-сын күрсәтмәс өчен үзбәк һәм таҗик хатын-кызлары киеп йөргән һәм йөз капларга ат кылыннан куе итеп ясалган челтәре булган ялган җиңле, озын, билсез киң халат




Пәрвайсыз -(ПӘРВАЙСЫЗЛАНУ) -иск.1.Игътибарсыз, ваемсыз, гамьсез кеше һәм үзе турында кайгыртмаучан 2.диал.Әрсез, оялмаучан, әдәпсез




Пәрвәр -иск.кит.Берәр нәрсәне, эшне сөюче, шул эшкә, шул нәрсәгә тарафдар, шуңа чын күңелдән бирелгән [ул хөррият пәрвәр кеше]




Пәрванә -иск.кит.Ут әйләнәсендә очып йөри торган күбәләк, ут күбәләге




Пәрдә -1.Берәр нәрсәне каплап яки аерып тору өчен юка тукыма кисәге 2.Элекке заманда йөз каплау өчен хатын-кыз эшләпәсенә беркетелгән үтә күренмәле юка челтәр, тукыма кисәге; вуаль 3.Сәхнәне тамашачылар залыннан аера торган зур чаршау 4.Драма әсәренең яки спектакльнең төгәлләнгән аерым бер бүлеге; акт 5.Тере организмны каплап яки бер әгъзаны икенчесеннән аерып торган юка, сыгылмалы элпә, яры [күкрәк-корсак пәрдәсе] 6.күч.Әйләнә-тирәне каплый, күрсәтми торган нәрсә [томан пәрдәсе]. Берәр нәрсәне, эшне яшерә торган форма, уйдырма, сәбәп, сүз һ.б. [җитдилек пәрдәсенә яшеренү]. Нин.б. хисне, тойгыны белдерә торган кыяфәт [сагыш пәрдәсе белән өртелгән йөз]




Пәри -миф.1.Җеннәрнең матур, гүзәл төрләреннән бер вәкиле [пәри кызы] 2.Кешене аздырып, ялгыш юлга кертә торган кара көч, җен 3.Җиңелчә әрләү сүзе булып кулланыла яки тиргәү сүзләренә кушып әйтелә 4.с.Берәр нәрсәгә, күренешкә, эшкә чиктән тыш тискәре мөнәсәбәтне белдергәндә кулл. [ниндидер пәри музыкасы уйный]. ПӘРИ АКБАШЫ -Меңьяфрак, ярмабаш. ПӘРИ АРБАСЫ -Дүңгәләк. ПӘРИ КАКЫСЫ -Каты басуларда бик күп булып үсә торган, кечкенә яфраклы, сары чәчәкле, сабагы төкле озынча үлән. ПӘРИ ҮЛӘНЕ -Хайваннарга ашата торган, кузаклы, тармаклы, икееллык үлән, ак тәкәмөгез; рус.Донник белый




Пәтәч -Бәтәч




Пәхләвә -Алты-җиде кат куелган вак, юка төче камыр җәемнәре арасына шикәр комы катнаштырып төелгән кузы төше сибеп һәм соңгы катлам өстенә бал ягып пешерелгән ашамлык




Пәһлеван -Зур гәүдәле, бик көчле кеше; баһадир. Зур гәүдәле көрәшче




Пәч иттерү -Чәп иттерү




Пәчкелдәү -Пәч итеп бәрелү, төшү




Пәчнәү -(ПӘЧНӘТҮ) -диал.Пәч итеп егылу




Пәч-пәч -Чәп-чәп




Пәчрәйтү -(Күзне) елтырату, чекрәйтү




Пәчү -гади.Берәр эш уңышлы тәмамлану [Гайнулла, пәчте, малай, литерга керерлек эш бар]




Пебет -диал.Бытбылдык




Пегас -Борынгы грек мифологиясендә канатлы ат, дөлдөл, толпар (поэтик рухлану, илһам мәгънәсендә кулланыла)




Пед... -Кушма сүзләрдә "педагогик" мәгънәсендәге беренче кисәк (мәс. пединститут, педсовет)




Педагог -(ПЕДАГОГЛЫК) -Тәрбияләү һәм белем бирү белән шөгыльләнүче кеше, укытучы




Педагогик -с.1.Педагогикага хас булган. педагоглар әзерли торган 2.Педагогикага караган




Педагогика -Тәрбияләү һәм белем бирү тур. фән




Педагогия -1.иск.Педагогика 2.Тәрбияләү һәм белем бирү эше, шөгыле яки тәгълимәте, алымнары




Педаль -Төрле машиналарда һәм музыкаль инструментларда аяк көче белән берәр механизмны хәрәкәтләндерү яки тотып тору өчен эшләнгән аяк басу урыны; Тәбәлдерек




Педант -(ПЕДАНТЛЫК) -1.Үз фәненнән башканы белми һәм (үзенең махсус гыйлеменнән чыгып кына) башкаларга акыл өйрәтергә ярата торган галим яки укымышлы 2.Билгеле бер кагыйдәләрне кирәгеннән артык төгәллек белән үтәргә тырышучы кеше




Педераст -Педерастия белән шөгыльләнүче




Педерастия -Ир кешенең ир кеше белән җенси мөнәсәбәткә керүеннән торган җенси азгынлык




Педиатр -Педиатрия белгече, балалар врачы




Педиатрия -Бала авырулары һәм балаларны дәвалау тур. фән




Педикюр -Аяк тырнакларын тазарту, ялтырату һәм сөялләрне кисү




Пейджер -Радиотелефон аркылы текстлар тапшыру һәм кабул итү приборы (гадәттә текстны махсус экранга чыгара)




Пейзаж -1.Билгеле бер урынның, якның гомуми күренеше 2.Табигать күренешләре, билгеле бер урын төшерелгән рәсем, картина. Табигать күренешләренең тасвирламасы




Пекарня -Икмәк, күмәч һ.б. пешерә торган зур булмаган предприятие (цех һ.б.)




Пел -1.сир.Тоташ зур ит кисәге; казылык 2.Юан тән әгъзасы, мускул 3.с.ПЕЛ СИМЕЗ -Нык дәрәҗәдә симез (ит тур.)




Пеләш -(ПЕЛӘШЛӘНҮ) -1.с.Чәче коелып, баш тиресенең бер өлеше яки бөтен башы ялтырап торган (кеше тур.) 2.Баш түбәсендә чәч коелган урын




Пеллагра -Азыкта PP витамины җитмәүдән килеп чыга торган тире авыруы




Пелләнү -диал.1.Симерү 2.Тән әгъзалары юанаеп, кабарып тору, таза булу




Пелләү -диал.Суелган терлекне ботарлау - өлешләргә бүлгәләү




Пеленг -1.Тавыш яки яктылык килгән юнәлеш белән компас угы юнәлеше арасындагы почмак 2.Махсус аппаратлар белән бик ерактан тыңлана торган тавыш сигналы




Пеленгатор -1.Пеленгация приборы 2.Пеленгация белгече




Пеленгация -Пеленгларны тыңлау, кабул итү эше




Пелерина -и.Гадәттә иңсәдән билгә кадәр төшеп торган ябынча. Пальтоның, күлмәкнең шундый ябынча рәвешле өске өлеше




Пелт -Кинәт кенә яки көттереп су өстенә тамган тамчы тавышын белдерә. Кинәт ясалган йомшак хәрәкәт турында




Пемза -Көпшәк, күбекле вулканик тау токымы (төзү материалы буларак һәм нәр.б. ышкып ялтырату өчен файд.)




Пенал -Каләм, карандаш һ.б. язу әйберләре салып йөртү өчен озынча кечкенә тартма. Вак әйберләр, инструментлар сала торган футляр




Пенальти -Футбол уенында капкадан унбер метр ераклыкта торып штраф тубы тибү




Пени - Пеня -Закон яисә килешү белән билгеләнгән нин.б. бурычны вакытында үтәмәгән өчен штраф




Пенициллин -Күгәрек гөмбәчекләренең бер төреннән алына торган дару препараты - антибиотик




Пенопласт -Күбекләндерелгән (эчендә тишек һәм куыклары күп булган) пластмасса




Пенсионер -Пенсия алып тора торган кеше




Пенсия -Озак еллар хезмәт иткән өчен яки инвалидлыкка, картлыкка карап хөкүмәт тарафыннан даими бирелә торган акча. Пенсия алып яшәү хәле [пенсиягә озату]




Пенсне -Борынның ике күз арасындагы өлешенә пружина белән эләктереп куела торган күзлек




Пеньюар -1.Гадәттә иртән хатын-кызлар кия торган җиңелчә капот 2.Чәч алганда киемне каплый торган япма




Пепси-кола -Тонны күтәрә торган эчемлек




Пепсин -Аксымнарны тарката торган фермент




Перәннек - Прәннек -Балга, бәрәңге балына яки шикәр сиробына катырылган һәм төрле аш тәмләткечләр салып пешерәлгән баллы вак күмәч




Пергамент -1.Борынгы заманда язу-сызу өчен махсус эшкәртелгән бозау тиресе 2.Сыекчаларны, юешне үткәрми торган кәгазь




Пергамин -1.Калька ясауга китә торган юка һәм ныклы кәгазь 2.Каралты-кура түбәсен ябуда кулл.тор. махсус катыргы




Перевод -Почта яки банк системасы аркылы җибәрелгән (күчерелгән) акча




Перекись - Пероксид -Соң дәрәҗәдә кислород белән туенган окись (оксид) [водород перекисе, марганец пероксиды]




Перес -Песиләрне куып җибәргәндә әйтелә




Перигей -Ай яки ясалма иярчен орбитасының җиргә иң якын ноктасы




Периметр -1.Яссылыктагы геометрик фигураның барлык якларының озынлык суммасы. 2.Нин.б. мәйданның чите буйлап тирәли озынлыгы; әйләнәсе




Период -1.Дәвамында берәр нәрсә булып үткән, башкарылган яки тәмамланган вакыт аралыгы, чор, дәвер 2.Чиксез унарлы вакланмада кабатланучан цифрлар группасы 3.лингв.Тезем




Периодик -с.1.Билгеле бер шартларда тигез аралык белән кабатлана торган 2.Билгеле бер вакыт берәмлеге үткән саен бер тапкыр бастырып чыгарыла торган [периодик басма]




Перископ -Яшеренгән җирдән су астыннан һ.б.ш. урыннардан тирә-якны күзәтергә мөмкинлек бирә торган оптик прибор




Перистальтика -Көпшәсыман органнарның (эчәкләрнең, ашказанының, сидек юлларының һ.б.) дулкынсыман кыскарулары




Перитонит -Корсак ярысы ялкынсынуы




Периферия -Илнең яки берәр адм. берәмлекнең (өлкәнең һ.б.) үзәгеннән читтә урнашкан җирләр




Перифраз - Перифраза -Аерым сүз яки тәгъбир мәгънәсендә кулланылган тасвирлы сүз тезмәсе (мәс. күсе яки тычкан дигән мәгънәдә "идән асты кошы" дип сөйләшү)




Перламутр -Сәдәпләр, бизәнү әйберләре ясауга китә торган ялтыравык материал (бака кабыгы, моллюск кабырчыгы кебекләрнең эчке җемелдек-ялтыравык каты катлавы)




Перлон -Синтетик сүснең бер төре, шуннан эшләнгән тукыма




Перлюстрация -Күзәтчелек максатында почта материалларын ачып (яисә башкача) карау




Перманент -1.Махсус ысуллар (электр һ.б.) кулланып, чәчне берничә ай буена язылмый җәелми торган итеп бөдрәләтү 2.с.Озак дәвам итә торган, дәвамлы




Пермь -ПЕРМЬ ЧОРЫ (СИСТЕМАСЫ) -Палеозой эрасының бишенче геологик чоры һәм шул чорга караган тау токымнары




Перпендикуляр -и.Башка бер туры сызык яки яссылык белән туры почмак ясап китешә торган туры сызык. с.Туры почмак ясап урнашкан яки кисешкән




Перпетуум-мобиле -Мәңгелек двигатель {мөмкин булмаган нәрсә}




Перрон -Вокзал янына килеп туктаган вагоннарга пассажирлар менеп-төшеп йөрсен өчен ясалган платформа




Персик -к.Шәфталу




Персоль -Кер юу порошогына өстәмә состав - тапларны бетерү өчен кулланыла




Персона -иск.кит.Шәхес, кеше. ПЕРСОНА ГРАТА -Дәүләт тарафыннан расланган, башка бер илгә махсус җибәрелгән кеше. ПЕРСОНА НОН ГРАТА -Илче, вәкил буларак ышанычны акламаган чит ил кешесе




Персонаж -Драма, роман, поэма һ.б. әдәби әсәрләрдә тасвир ителгән образ




Персонал -Берәр предприятие яки оешманың профессиональ уртаклык яисә башка билгеләр буенча аерым группа тәшкил иткән хезмәткәрләре, кешеләр составы [техник персонал]




Персональ -с.Аерым кешегә карата булган, шәхси. ПЕРСОНАЛЬ ПЕНСИОНЕР -Гомуми закон буенча түгел, ә хөкүмәт яки оешма һ.б. тарафыннан махсус билгеләнгән пенсия алучы




Перспектива -1.Ераклык арту белән предметларның кечерәеп күренүен исәпкә алып сүрәтләү сәнгате 2.Ерактан күренгән табигать күренеше, манзара 3.күч.Алда көтелгән үсеш мөмкинлекләре, киләчәк. Киләчәккә карап, булачак шартларны исәпкә алып эш итүчәнлек [перспектива белән эшләү]




Перспективалы -(ПЕРСПЕКТИВАСЫЗ) -Үсеш яки файдалану мөмкинлекләре зур булган, өметле




Пертурбация -1.Күк җисемнәренең үз орбиталарын үзгәртүе 2.күч.Гадәттән тыш хәл, зур үзгәреш




Перфокарта -иск.Исәпләү машинасына тапшыру өчен тишекләр тишеп информация язылган кәгазь




Перфолента -Перфорацион тасма: тишекләр тишеп информация язылган тасма




Перфоратор -1.Тау токымнарын бораулый торган машина 2.Кәгазь, катыргы һ.б.ш. нәрсәләргә тишек тишә торган җайланма




Перфорация -Кинотасма һ.б.ш. читенә тезеп тишелгән тишекләр




Перчатка - Пирчәткә -сөйл.) 1.Һәр бармакка аерым бармакчасы булган кул киеме. Баш бармагы һәм имән бармагы өчен аерым бармакчалары булган бияләй 2.Боксерлар кия торган бик калын, массив бияләй




Песета -Испаниядә акча берәмлеге




Песи -1.Күсе һәм тычкан тота торган йорт хайваны; Мәче 2.Талның йомшак чәчәк бөресе. ПЕСИ БОРЧАГЫ -Мальва семь. ал яки кызгылт чәчәкле берничә төр үлән атамасы: рус.Просвирник, Алтей. ПЕСИ БӨТНЕГЕ -Озынча зонтик сыман сары чәчәкле, озынчарак яфраклы, агулы сөтчел сыеклык чыгара торган чүп үләне; Сөтлегән; рус.Молочай. ПЕСИ КОЙРЫГЫ -Берьеллык чүп үләне; рус.Подсвекольник. ПЕСИ ҮЛӘНЕ -Тамыры медицинада файд.тор. үлән; рус.Валерьяна




Песи-песи -рәв.Тавышсыз; бик юаш, мескен кыяфәттә [песи-песи генә килеп керде]




Пес итү - Печ итү -сөйл.Сию (балалар телендә яисә "әдәпле" телдә)




Пескәй -и.Песикәй




Пескелдәү -Нечкә генә тавыш белән пипелдәү, чыелдау




Песнәк -Чыпчыклар отр. зур булмаган чуар кош; рус.Синица




Песо -Латин Америкасы илләрендә акча берәмлеге




Пес-пес -Песи чакыру сүзе




Пессимизм -Өметсезлек, киләчәктән тик начарлыклар гына көтү; төшенкелек, дәртсезлек; киресе: оптимизм




Пессимист -Пессимизмга бирелгән кеше




Пессимистик -с.Пессимизмга караган, пессимизм белән сугарылган




Пестә -Җылы якларда үсә торган каурый сыман яфраклы агач, рус.Фисташка. Шул агачның яшькелт яки коңгырт-яшел чикләвеге




Петарда -1.Дары тутырылган металл савыттан гыйб. кулдан эшләнгән примитив снаряд яки бомба 2.Зур булмаган фейерверк әсбабы




Петит -Кегле 8 пункт булган басма шрифт




Петиция -Хөкүмәткә яки урындагы властьларга язма формада тапшырылган коллектив үтенеч




Петлица -Хәрби һ.б. форма киеменең якасына дәрәҗәне, чинны аеру билгесе итеп тегелгән тукыма кисәге, төсле тасма




Петрография -Тау токымнарының физик һәм химик үзлекләрен өйрәнә торган фән - геологиянең бер тармагы




Петрушка -Зонтиклылар семь. яфраклары һәм тамыры аш тәмләткеч итеп кулл.тор. ак кишер сыман яшелчә




Петуния -Пасленчалар семь. хуш исле кыңгырау сыман чәчәкләре төрле төстә була торган декоратив үсемлек




Пехота -Җәяүлә гаскәр




Пехотачы -Пехотада хезмәт итүче солдат




Печән -(ПЕЧӘНЧЕ) -1.Мал-туарга азыкка дип чабылган яки чабып киптерелгән үлән 2.күч.Печән чабу эше. ПЕЧӘН АЕ -иск.Елның алтынчы ае; Июнь




Печәнлек -Печән итеп әзерләрлек әйбәт үлән үсә торган болын, тугай яки ялан 2.Абзарда яки лапаста печәнне тутырып саклау өчен ясалган урын, тезмә




Печенье -Татлы камыр кисәкләреннән пешерелгән кондитер ашамлыгы




Печтек - Печтик -с.Бик аз, аз гына




Печү -1.иск.диал.Тоташ тукымадан (күннән) кием кисү 2.Хайваннарны кастрацияләү - иркәк хайванның күкәйләрен кисеп алу яки орлык каналын өзү (бәйләү) 3.күч.Артык кыскарту




Пеше -с.Сыгылмалы һәм нык [чыбыкны пеше чакта бөгәләр]




Пешегү -(ПЕШЕКТЕРҮ) -Җылы киемнән яки эссе пар тәэсиреннән тән тиресе кызарып бозылу




Пешек -диал.Эсседән чыккан чәер




Пешекләү -1.Агач әйберләрне, себеркене һ.б. сыгылмалырак итәр өчен кайнар суда яки парда тотып җебетү. Дезинфекция максаты белән кайнар су белән чайкау 2.Йомшарту, пешерү өчен кайнар суга салу: парлау




Пешекче - Повар -Аш-су әзерләү белән шөгыльләнүче кеше




Пешеренү -Төрле ашамлыклар пешерү белән мәшгуль булу




Пешеренү-төшеренү -Аш-су, табын әзерләү белән бик кызу рәв. мәшгуль булу




Пешерү -1.Азык-төлек әйберләрен ут өстендә (югары температурада) тотып, ашамлык әзерләү 2.Кайнар температура белән тәэсир итеп авырттыру, җәрәхәтләү. күч.Берәр нәрсә белән тәнгә сугып, ут белән тәэсир иткән шикелле авырттыру 3.Кыздыру, яндыру 4.Кайнатып эшкәртелә торган берәр продуктны, фабрикатны һ.б. әзерләү 5.Пешекләү 6.күч.Тәпәләү, кыйнау. Камчылау, чыбыркылау. Бик каты тиргәү, тәнкыйтьләү 7.күч.Җиренә җиткерү, төгәлләү [эшне пешерү]




Пешка -1.Шахмат уенында иң түбән дәрәҗәле фигура, җәяүле 2.күч.Уртача гына сәләтле, башкалар теләгенә буйсынып эш итүчән яки әһәмиятсез шәхес тур.




Пешкәк -1.Гөбедә май атлый торган корал - таяк башына беркетелгән тишекле түгәрәк такта кисәге. Гомумән һәрбер шуның кебек деталь; поршень 2.Карга тирән батмас өчен чаңгы таягына беркетелә торган агач боҗра




Пешкәкләү -Пешкәк белән атлау, язу, туглау




Пештеле -иск.Каравылчылы уеннарының бер төре




Пештеренү -тупас. Каршы сүз сөйләү, мыгырдану




Пешү -I.1.Пешерелгән хәлгә килү, утта торып чилек халәтен югалту. Кайнап чыгу яки кайнар хәлдә торып билгеле бер тәм алу (кофе яки чәй тур.) 2.Пешекләү [пешкән салам] 3.Югары температура тәэсиреннән авырту, җәрәхәтләнү 4.күч.Кояш нуры яки ялкын кызулыгы, җил һ.б. тәэсиреннән кызару яки каралу 5.Тырышып эшләүдән, оялудан кызару, кызарып китү. Эсседән, кызулыктан яки тирләүдән интегү 6.Өлгерү, җитлегү (җиләк-җимеш тур.) 7.күч.Барып чыгу, җайлану, рәтләнү [эш пешү] 8.күч.Җитлегү, тәҗрибә-белем алу, чыныгу, үсеп җитү [кыз матур булып пешеп өлгерде] 9.ПЕШМӘГӘН -Булдыксыз. Җитәрлек дәрәҗәдә эшкәртелмәгән, эшләнеп җитмәгән. II.ПЕШҮ -Туглау, шапыру, атлау [май пешү]




Пи -мат.Әйләнә озынлыгының үз диаметрына чагыштырмасы. ПИ САНЫ -(3.14159)




Пианино -Кыллары астан өскә таба тартылган, клавишлы музыка коралы; фортепьяноның ян якларына яткырып куелган озынча әрҗә рәвешле бер төре




Пианиссимо -с.муз.Бик тын, басынкы




Пианист -Фортепьянода уйнаучы музыкант




Пиано -1.Тын, басынкы (музыкаль әсәрне башкару турында) 2.Музыкаль әсәрнең тын, басынкы уйналышы




Пианола -иск.Пианисттан башка уйнау өчен рояльгә куелган механик җайланма, шул куелган рояль яки пианино




Пиастр -Төркия, Мисыр һәм кайбер башка илләрдә (ә элегрәк Испания, Португалия, Латин Америкасында) вак акча берәмлеге




Пибек -диал.Тәкәрлек




Пибеп -диал.Чеби, чебеш




Пигамбәр -сөйл. Пәйгамбәр -1.дини.Алла теләген, алла ихтыярын кешеләргә алдан хәбәр итүче һәм төшендерүче изге зат 2.Киләчәкне алдан әйтүче зат. П. ТЫРНАГЫ -Оешма чәчәклеләр семь. әфлисун-сары чәчәкле гөл; Тырнак гөл; рус.Календула. П. ЧӘЧӘГЕ -Болында үсә торган иссез ромашка




Пигмей -1.Үзәк Африкада яшәүче тәбәнәк буйлы кешеләр кабиләсе һәм шуның бер кешесе 2.кит.Тәбәнәк буйлы кеше




Пигмент -1.Тере организмда тукымаларга (чәчкә, тәнгә, күзгә) берәр төс бирә торган табигый буяу 2.Буяуның төс бирә торган төп матдәсе




Пигментация - Пигментлану -Пигментация тәэсирендә тере организм тукымалары бер төскә керү




Пиджак - Пинжәк -(сөйл.) -Алдан төймәләнә торган, ачык кайтарма якалы кием (ирләр костюмы)




Пижама -Өйдә, больницада яки урынга ятканда кияр өчен җиңел тукымадан тегелгән пиджак һәм чалбар




Пижон -Иң соңгы мода белән киенүче һәм үз тышкы кыяфәте белән генә кызыксынучы кеше; Фырт




Пик -1.Очлы башлы биек тау түбәсе 2.Берәр эш-шөгыльдә, хәрәкәттә кыска вакытлы кискен күтәрелеш. ПИК СӘГАТЕ -Транспорт, электростанция һ.б.ш. эш-хәрәкәтендә иң киеренке, тыгыз вакыт




Пикадор -Үгезләр сугышы вакытында үгезне сөңге кадап котырта торган җайдак




Пикап -Гадәттә ачык кузовлы кечкенә автомобиль




Пике -I.Уң ягына кабарынкы рәсем төшерелгән киҗе-мамык яки ясалма ефәк тукыма. II.ПИКЕ -Бик зур тизлектә аска таба кадалып очыш (самолет тур.)




Пикет -(ПИКЕТЛАУ) (ПИКЕТЧЫ) -I.1.Берничә кешедән торган сакчы отряд. Шул урнашкан урын 2.Эш ташлаган эшчеләрнең штрейкбрехерларны предприятиегә кертмәс өчен куелган төркеме. Демонстрацияне саклау өчен куелган сакчылар 3.Нин.б. протест максаты белән урамда, берәр адм. бина каршында һ.б. плакатлар күтәреп, агитация ясап басып торучылар төркеме. II.ПИКЕТ -1.Җир өстендәге бер ноктадан билгеле бер ераклыкта торган һәм шул урынның югарылыгын билгеләгәндә кагылган казык-нокта 2.Тимер юлның озынлыгын үлчәү берәмлеге (Россиядә 100 м)




Пикетаж -Җир өстен нивелирлаганда билгеле бер югарылыктагы нокталар сайлау һәм шул урыннарга казыклар кагып чыгу




Пикировщик -Пикега кереп (түбән таба кадалып) бомба ыргыта торган самолет




Пикник -Кырда, урманда, гомумән ачык һавада бергәләшеп ашап-эчеп, күңел ачып ял итү: Сәйрән чыгу




Пикнометр -Кечкенә күләмле каты җисемнәрнең һәм сыеклыкларның чагыштырма авырлыгын үлчи торган прибор




Пиктограмма -Берәр эш-хәрәкәтне, вакыйганы, әйберне, кешене һ.б.ш. сүрәтләгән шартлы рәсем




Пиктография -Пиктограмма ярдәмендә язу формасы




Пикша -Тәрәчләр семь. төньяк диңгез балыгы




Пилигрим -Изге саналган җирләргә гыйбадәт кылырга йөрүче (христианнарда)




Пилмән -Эче итле яки эремчекле, ә тышы төче камырдан булган бик вак бөккән




Пилмәнханә -Пилмән пешереп сатыла торган ашханә




Пилон -Гөмбәз сыман корылмаларны тотып тора яки парк, күпер һ.б.ш.ларга керү урынына куела торган дүрткырлы юан, озын багана




Пилорама -Мотор белән эшли торган янәшә пычкылар ярдәмендә такта яру җайланмасы




Пилот -Самолетны яки башка очу аппаратын идарә итүче кеше, очучы




Пилотаж -Очу аппаратын идарә итү осталыгы; самолетны маневрлау




Пилотка -Хәрбиләрнең козырексыз, озынча форм. җәйге җиңел баш киеме (элек пилотларда гына булган)




Пилюля -Сәдәф сыман итеп ясалган дару; Таблетка




Пилястр -Бер ягы белән стенага кертеп ясалган дүрткырлы колонна




Пима -1.диал.Киез итек 2.Төньяк халыкларында: мех итек




Пинә -(ПИНӘЛӘҮ) (ПИНӘҮ) -диал.1.Үпкә, кинә 2.Шелтә белдерү, битәрләү




Пингвин -Ишкәк сыман аяклы, кыска канатлы, очмый, әмма яхшы йөзә торган зур диңгез кошы (Антарктикада яши)




Пинг-понг -Пластмасс тупчыкны озын өстәлгә аркылы тартылган тәбәнәк ятьмә аша фанер калакчыклар белән кара-каршы ыргытудан торган уен; өстәл теннисы




Пинер -иск.кит.Сыр [ашарга бераз пинер алдык]




Пинетка -Тәпи йөри башламаган балаларның йомшак күн аяк киеме




Пиния -Чатыр сыман ябалдашлы ылыслы агач; Италия нараты




Пинта -Англия һәм АКШта сыек һәм бөртеклә әйберләрне үлчәү берәмлеге (0.56 литр)




Пинцет -Вак, тиз ватылучан һ.б.ш. әйберләрне кыстырып алу өчен медицинада һәм техникада кулл.тор. җайланма; Эскәк




Пинчер -Кыска йонлы, озын койрыклы һәм озын колаклы кечерәк эт токымы




Пион -Ачык кызыл, ак һәм ал төстәге хуш исле эре чәчәкле декоратив үлән; Чалма чәчәк




Пионер -I.1.Яңа, әле өйрәнелмәгән илгә, өлкәгә беренче буларак килеп чыккан һәм шунда урнашкан кеше 2.күч.Фән-техникада, сәнгать һ.б.ш. өлкәләрдә берәр эшне башлап җибәрүче, беренче булып яңалыкка юл салучы кеше. II.ПИОНЕР -иск.Балаларның коммунистик оешмасы члены




Пионервожатый -иск.Мәктәптә, пионер лагеренда пионер отряды яки дружина белән җитәкчелек итүче яшь кеше




Пипелдәү -П. дигән тавыш чыгару




Пипетка -Сыеклык суырып алу һәм аны тамчылап агызу өчен кулл.тор. резин башлы нечкә пыяла көпшә; Тамызгыч




Пипи -БИБИ -Каз яки үрдәк бәпкәсе (балалар телендә)




Пи-пи - Пип-пип -Каз бәпкәләре, чебиләр, вак кошлар кычкырганда яки радиосигналлар биргәндә чыккан тавышны белдерә




Пир -I.иск.кит.1.Карт, күп яшәгән кеше 2.Бер төркем фикердәшләрнең башында торучы, җитәкче кеше. II.ПИР -диал.Пәри




Пирамида -1.Нигезе өч яки күппочмактан, ә ян яклары уртак түбәле өчпочмаклардан торган геометрик җисем - күпкырлык 2.Борынгы Мисыр фиргавеннәренең каберләре өстенә төзелгән гаять зур таш корылма 3.Югарыга таба очланып килә торган киң нигезле әйбер. Шул рәвешле өелгән әйберләр 4.Бер-берсе өстенә басып торган кешеләрдән торган гимнастик яки акробатик фигура 5.16 шарлы бильярд уены; шул уен башланыр алдыннан өчпочмак итеп тезелгән бильярд шарлары 6.Мылтыклар саклар өчен алды ябусыз шкаф яки пирамида сыман кечерәк җиңел корылма; көпшәләре бергә каратып утыртылган мылтыклар




Пирамидаль -с.Формасы белән пирамидага охшаган [пирамидаль тополь]




Пирамидон -Авыртуны баса һәм температураны төшерә торган дару




Пират -Диңгез юлбасары




Пирәш -иск.Исерткеч эчемлек




Пирәшләү -иск.сөйл.Бик кәефләнеп эчү, исерү, исерткеч эчеп кәеф-сафа кору




Пире -бор.Күп башлы елан төсендәге кеше ашаучы явыз җан иясе, дию пәрие




Пирес -иск.Ефәк. Ефәк тукымадан тегелгән




Пиретрум -1.Ромашкага охшаш үлән үсемлек 2.Шуннан ясала һәм авыл хуҗ. корткычларын, торактагы паразитларны юк итү өчен кулл.тор. саргылт соры порошок




Пир-зира -диал. При-парә -диал. Пран-заран - Пыран-заран -Тирә-якка тузгу, таралу; тәртип бөтенләй бетү. Тузгу, дулау, гауга кубу 2.Юк-барга тотылу, әрәм-шәрәм булып бетү (мал-мөлкәт тур.) 3.Бөтенләй тар-мар итү, юкка чыгару




Пирит -Бакыр яки тимер колчеданы (күкерт белән металл кушылмасыннан торган минерал)




Пирога -Океания халыкларында һәм караибларда: тире яки агач кайрысы белән тышланган яисә агач кәүсәсеннән чокып ясалган озын тар көймә; Каек




Пирожный -Сөт-май кушып изелгән күзәнәкле камыр арасына татлы нәрсә (мәс. миндаль, крем) салып пешерелгән кондитер ашамлыгы




Пироксилин -Шартлату эшләре һәм төтенсез дары ясау өчен кулл.тор. матдә




Пирометр -Югары температураларны үлчәү приборы




Пироп -Кызыл асылташ, гранатның бер төре




Пиротехник -Пиротехника белгече




Пиротехника -Техниканың тиз кабынып китүчән матдәләр, сигнал утлары, ракеталар һ.б.ш. әзерләү белән шөгыльләнә торган бүлеге




Пирс -Кораблар килеп туктар өчен яр кырыеннан суга эчкәрәк кертеп эшләнгән корылма




Пируэт -Танец вакытында бер аяк очына басып үз тирәңдә бер кат әйләнеш




Пис -(ПИСЛЕК) -с.иск.кит.Әшәке, кабахәт, пычрак, түбән (кеше, эш, мохит һ.б.ш. тур.). и.Әшәке, кабахәт кеше




Писарь - Писер -сөйл.) Канцеляриядә язу-сызу эшләре белән шөгыльләнүче түбән дәрәҗәдәге хезмәткәр




Писсуар -Ирләр бәдрәфендә сидек агып төшәр өчен торбасы булган чүлмәк-савыт




Пистолет - Пистоль -иск.) Чагыштырмача якындарак торган нәрсәләргә ату өчен кечкенә кул коралы




Пистолет-пулемет -Якын арага бик тиз ату өчен автоматик корал; автомат




Пистон -1.Ударник(1) белән бәрдергәч, патрон эчендәге зарядны кабыза торган шартлагыч матдәле кечерәк металл капсюль. Уенчык мылтыклардан. пистолетлардан ату өчен эченә бераз дары салып ябыштырылган түгәрәк кәгазь 2.Катыргы яки күн әйберләрнең (мәс. ботинканың) тасма үткәрү тишекләренә беркетелгән тимер кыса 3.Тынлы җиз музыка коралында клапан




Питекантроп -Табигый үсешендә кеше һәм кешесыман маймыллар арасында торган бик борынгы казылма зат; маймыл-кеше




Питил -сөйл.Балыкларны читкә җибәрмәү өчен ике ягында ике канаты булган, мурда шикелле ау коралы




Питомник -Үсемлекләр, хайваннар яки балыклар үрчетү, үстерү урыны




Питон -Буар еланнар төркеменнән тропикта яши торган агусыз эре елан




Питрас - Питрач -диал.1.Ипи салганда күәс төбендә калган камырдан пешерелгән кечкенә түгәрәк ипи; кырындык, игәрче 2.Төче камырдан пешерелгән вак күмәч




Питрау -Русларның иске стиль буенча 29 июньдә була торган дини бәйрәме




Пица -Өстенә ит, сыр, яшелчә, гөмбә кисәкләре кушылган соус ягып пешерелгән көлчә




Пиццерия -Пицца сатыла торган кечкенә ашханә




Пиццикато -1.Кыллы музыка коралында бармак белән чиертеп (уйнау тур.) 2.Музыка әсәренең бармак белән чиертеп уйнала торган өзеге




Пич -диал.Мич




Пичәт -1.Берәр өслеккә (кәгазьгә, сургучка һ.б.) билгеле бер язуны, номерны яки рәсемне басу өчен кулл.тор. махсус әсбап 2.Шундый әсбап белән документка басылган эз, тамга, таныклык билгесе; Мөһер. Берәр товарга яки аның тышлыгына һ.б. басылган билгесе: этикетка 3.Начар исем, кушамат тур




Пичәтләү -1.Пичәт басу (сугу) 2.Пломба салым бикләү, сургучлау. Озакка бикләү 3.күч.Тәмамлау, төгәлләү




Пишәю -иск.Үзен зур күрсәтү, масаю, горурлану




Пишер -диал.Балта остасы коралларын тутыру өчен юкә кабыгыннан ясалган тар тубал




Пишкадәм -иск.1.Укуда башкалардан алда баручы шәкерт 2.Иске мәдрәсәнең тулы курсын тәмамлаган хөрмәтле кеше




Пиштәр -диал.Биштәр




Пияш -диал.1.Мич янына куела торган нәзек терәк багана (сәндерәне яки шүрлекне тотып тору, чаршау бавын бәйләү өчен) 2.күч.Ялгыз юаш кеше тур. әйтелә




Плавик -ПЛАВИК КИСЛОТАСЫ -Пыяланы ашый торган көчле кислота: HF. ПЛАВИК ШПАТЫ -Металлургиядә, химиядә, оптикада кулл. торган минерал




Плавки -Су кергәндә яки кызынганда киелә торган бик тар һәм кыска трусик




Плагиат -(ПЛАГИАТЧЫ) (ПЛАГИАТЧЫЛЫК) -Башка автор әсәрен яки хезмәтен тулысынча яки аерым өлешләрен үзеңнеке итеп бастырып чыгару; әдәби караклык




Плагиатор -Плагиат ясаучы кеше




Плазма -1.Канның сыек өлеше, кан сүле 2.Бик нык ионлашкан, барлык кисәкчекләре дә ионлашып беткән матдә (мәс.Кояш, шарсыман яшен)




Плазматик -с.Плазмадан гыйбарәт




Плазмодий -Паразитик рәв. канда яши һәм бизгәк авыруы тудыра торган лайлалы төер сыман иң гади организм




Плакат -Агитация, белешмә яки реклама өчен урамнарда, җәмәгать оешмаларында эленә торган, гадәттә эре хәрефле, рәсемле язу. Кыскача язма игълан




Плакатчылык -Сәнгатьтә эчтәлеккә зарар китерү исәбенә тышкы күренешләр белән артык мавыгу




Плакетка -1.Турыпочмаклык рәв. медаль 2.Өсте кабарынкы рәсемнән торган такта кисәге (мебельгә ябыштырыла)




Плакирлау -Су юудан саклау өчен сөзәк җирләрне, туфрак өемнәрен кәс белән каплау




План -1.Берәр урын, корылма, әйберләрнең, пропорцияләрен саклаган хәлдә, кәгазьгә төшерелгән масштаблы сызымы 2.Сәхнәдә берәр әйбернең тамашачыдан ерак яки якын торышы, тамашачы күзлегеннән караганда торышы. Экрандагы сүрәтләрнең зурлыгы-кечелеге 3.Әйбернең әһәмиятлелеге, кирәклеге ягыннан тоткан урыны тур. 4.Билгеле бер максатны күздә тотып башкарыла торган эш-чараларның тәртибе, эзлеклелеге, сроклары, күләме, алдан уйлап куелган системасы 5.Берәр нәрсә тур. язу яки сөйләү тәртибе 7.Берәр нәрсә эшләргә ният, уй 8.Берәр нәрсәгә, мәсьәләгә караш, берәр нәрсәне тикшерү, эшләү, ясау юнәлеше, яссылыгы [мәсьәләне теоретик планда карау]




Планер -Күтәрелмә һава агымнары ярдәмендә моторсыз оча торган аппарат




Планеризм -Планерда очу сәнгате, планер спорты




Планерка -Агымдагы эш планын тикшерүгә багышланган кыска гына җитештерү киңәшмәсе




Планерлау -Моторы сүндерелгән очкычта яки планерда әкренләп, салмак кына җиргә төшү; Кыялау




Планеродром -Планерлар күтәрелә һәм төшә торган мәйданчык




Планет -Яшелчә культураларының рәт араларын эшкәртә торган культиватор




Планета -Кояш тирәсендә әйләнә һәм аннан яктылык алып ялтырап күренә торган күк җисеме. кит.Җир шары




Планетаара -с.Планеталар арасында хәрәкәт итә торган. Планеталар арасында була торган яки булган [п. киңлек]




Планетар томанлык -Үзәгендә бик югары температуралы йолдыз булган һәм планеталар дискына охшаш томанлы якты таптай күренгән сирәк газ тупланмасы




Планетарий -1.Гөмбәз сыман экранда планеталар һ.б. күк җисемнәренең хәрәкәтен күрсәтә торган прибор 2.Шул прибор урнашкан бина




Планетолог -Планеталарны өйрәнүче астроном




Планиметр -Сызымдагы йомык фигураларның мәйданын үлчәү приборы




Планиметрия -Элементар геометриянең бер яссылыкта урнашкан фигураларның үзлекләрен өйрәнә торган бүлеге




Планировка -Берәр бөтен нәрсәдә аерым кисәкләрнең үзара урнашуы, үзара торышы; берәр корылманың эчке төзелеше




Планисфера -Җирне яки күк йөзен ярымшарлар форм. сүрәтли торган карта




Планка -Юка, тар шома такта яки металл пластинка




Планктон -Диңгез, елга, күл суының бөтен тирәнлегендә яшәп, су агымы белән хәрәкәт итә торган вак үсемлек һәм хайван организмнары җыелмасы




Планлаштыру -1.Берәр эш яки чараның тәртибен билгеләү, планын төзү 2.Берәр нәрсә яки эш эшләргә ниятләү, исәпләү




Плановик -Җитештерү планнары төзү белән шөгыльләнүче белгеч




Плантатор -Плантация хуҗасы




Плантаж -Җимеш агачларын утырту алдыннан җирне тирән итеп казып чыгу




Плантация -1.Шикәр камышы, дөге, кофе һ.б.ш. культураларны игү белән шөгыльләнә торган эре капиталистик җир хуҗалыгы 2.Махсус авыл хуҗ. культурасы чәчелгән җир мәйданы [чәй п.се]




Планшет -1.Урынны топографик планга төшергәндә кулл.тор., кәгазь ябыштырылган дүрткырлы шома такта 2.Геодезик план, сызым 3.Карталар салып йөртү өчен бер ягы үтә күренмәле материалдан эшләнгән яссы сумка




Планшир -Көймәләрнең, корабларның бортына яки палуба кырыена бәрелүдән саклау өчен куела торган калын борыс




Пластик -(ПЛАСТИКЛЫК) -с.1.Барлык өлешләре дә бер-беренә ярашып, килешеп тора торган, нәфис 2.Салмак, нәфис, зифа (хәрәкәт, ишарә һ.б.ш. тур.). Тәэсирле, нәфис, салмак 3.Кыскач, бөккәч теләсә нинди формага керә һәм шул форманы саклый ала торган 4.Пешкән яки яраланган урынга тире яисә тире асты тукымасын күчерү белән бәйләнгән [пластик операция] 5.и.Пластмасса. ПЛАСТИК МАССА - Пластмасса -Җылытканда теләсә нинди калыпка җиңел салына һәм соңыннан шул формасын югалтмый торган табигый яки ясалма материал




Пластика -1.Сынлы сәнгать, скульптура 2.Сынның һ.б.ш. нәфислеге, зифалыгы, бөтен яктан килешкәнлеге 3.Тән хәрәкәтләрен сыгылмалы, ритмлы, нәфис итү сәнгате




Пластикат -Пластик массаның бер төре




Пластилин -Балавыз, балчык, тальк, күкерт һәм май катнашмасыннан торган кипми торган йомшак пластик матдә




Пластина -Каты материалдан эшләнгән яссы полоса




Пластинка -1.Өсте шомартылган бик юка металл, резин яки агач тактачык 2.Тавыш язылган патефон яки граммофон тәлинкәсе, таба 3.Фотографиядә: яктылык сизә торган эмульсияле пыяла




Пластмасс -с.Пластмассадан ясалган




Пластун -Кубань казакларында разведка һәм каравыл хезмәтен үти тор. отряд сугышчысы




Пластунча -Гәүдәне җирдән аермыйча, терсәкләргә таянып (шуышу тур.)




Пластырь -1.Яралы яки үлекләгән һ.б.ш. урыннарга ябу өчен тукыма кисәгенә сыланган ябышкак дару 2.Көймә, кораб һ.б.ш.ның тишелгән урыннарын вакытлыча каплый торган тыгыз киндер җайланма




Плата -Электроник детальләр беркетелә торган диэлектрик пластина




Платан -Киң, җәенке яфраклы һәм яшькелт-соры кайрылы бик зур агач; Чинар




Платина -Агалтын, каты, кыйммәтле металл, химик элемент (Pt, ат.масс.195, 1772 град.эри)




Платинит -Тимер һәм никель кушылган эретмә (вакуум аппаратлары һәм кыздырма электр лампалары ясау өчен кулл.)




Плато -Биек булмаган яссы таулык; тау өстендәге киң тигез җир




Платонизм -1.Борынгы грек философы Платон һәм аның тәгълимәтен дәвам иттерүчеләрнең идеалистик философиясе 2.Җенси кызыксынуның катнашы булмаучылык (мәхәббәттә)




Платоник -с.Җенси кызыксыну катнашмаган (мәхәббәт тур.)




Платформа -1.Яссы ташлардан, цементтан биек итеп ясалган тигез мәйданчык. Поезд туктый торган урында тимер юл полотносы буена ясалган шундый мәйданчык 2.Кырыйлары, бортлары ярты метр биеклектәге түбәсез товар вагоны 3.күч.Берәр политик партиянең, төркемнең карашлары, политик таләпләре системасы, эш итү программасы




Плаун -Сабаклары җиргә яки суга ятып тора торган, споралы, абага сыман үсемлек; Су мүге; Бүре аягы; Ликоподий




Плафон -1.Рәсемнәр, төрле бизәкләр төшерелгән түшәм. Түшәмгә төшерелгән, ябыштырылган рәсемнәр, бизәкләр 2.Электр лампалары өчен ярым тонык ярымшар рәв. абажур




Плац -Хәрби парадлар һәм өйрәнүләр үткәрелә торган мәйдан




Плацдарм -Сугыш хәрәкәтләре яки хәрби һөҗүмгә әзерлек эшләре алып барыла торган урын




Плацента -Имезүчеләрдә ана организмы белән яралгы арасында матдәләр алмашын тәэмин итә торган орган; Бала урыны




Плацентар -с.Плацентасы була торган (тере бала тудыручы)




Плацкарт -1.Тимер юл вагонында урын алыр өчен махсус хак белән билетка өстәп бирелә торган квитанция 2.Шундый квитанциясе булган




Плашка -Тышкы реьзба ясау коралы (мәс. болтка)




Плашкоут -Порт эчендә йөк ташу, күпер салу өчен файд.тор. палубасыз, яссы төпле зур судно




Плащ -1.Җилкәгә салына торган җиңсез, киң өске кием 2.Су үткәрми торган пальто




Плащ-палатка -Кирәк вакытта плащ та, палатка да булып хезм. итә тор. су үткәрмәс җилән




Плебей -1.Борынгы Римда: ирекле, әмма элек һичбер политик хокукка ия булмаган иң түбән иҗтимагый катлау вәкиле 2.Дворян нәселеннән булмаган, түбән катлау кешесе, кара халык




Плебисцит -Гомумдәүләт күләмендә әһәмияткә ия булган мәсьәләгә карата бөтен халыкның тавыш бирүе; Референдум




Плевра -Күкрәк читлеге стеналарын һәм үпкәләрне каплаган яры; үпкә пәрдәсе




Плевраль -с.Плеврага бәйләнешле




Плеврит -Плевра шешү, ялкынсыну




Плед -Чачаклы калын йон шәл




Плезиозавр -Борынгы чорда диңгездә яшәгән, хәзер казылмаларда гына табыла торган озын муенлы, кечкенә башлы, ишкәгаяклы бик зур кәлтә




Плейер -Язылган тавышны чыгара, ләкин тавыш яздырмый торган магнитофон




Плексиглас -Үтә күренмәле пластмасса; органик пыяла




Плен -сөйл.Әсирлек




Пленар -с.Сайлап куелган җитәкче органның, конференциянең, сессиянең һ.б. барлык членнары катнашында үткәрелә торган




Пленка -1.Бер ягына яктылык тәэсир итә торган катлау сыланган һәм фотога, кинога төшерүдә кулл.тор. үтә күренмәле эластик тасма 2.Бер ягына тавыш языла торган катлау сыланган магнитофон тасмасы




Пленум -Пленар утырыш




Плеоназм -әд.Мәгънәләре белән бер-берләренә якын яки бер-берләрен кабатлаучы сүзләрдән торган әйләнмә (мәс. үз күзләрем белән күрдем)




Плеяда -Бер үк чорда, бер үк өлкәдә дан казанган күренекле эшлеклеләр төркеме




Пли -Ата башларга бирелгән боерык (хәзер кулланылмый)




Плинтус -1.Стена белән идән арасындагы ярыкны каплый торган тар гына такта 2.Мичнең, стенаның бераз чыгып тора торган аскы өлеше; шулай ук колоннаның, багананың яссы, дүрткырлы нигезе




Плиоцен -Җир тарихында өченчел периодның соңгы чоры




Плис -иск.Киҗе-мамыктан тукылган һәм бәрхеткә охшаш төкле тукыма; киҗе-мамык бәрхет




Плиссе -Тукымага махсус бөреп яки үтүк белән бастырып ясалган вак сырлар




Плита - Плитә -1.Зур, тигез, яссы таш яки металл такта 2.Чәй кайнату, аш пешерү өчен түгәрәк тишекле юка тимер кисәге һәм шул капланган кечерәк мич. Газ белән эшли торган мич




Плитка -1.Дүрткырлы кечкенә яссы кисәк 2.Кечерәк плитә, шулай ук электр плитәсе




Пломба -(ПЛОМБАЛАУ) -1.Бикләнгән ишекләргә, төрелгән товарларга тагыла торган, мөһер яисә келәймә сугылган кургашын, сургыч һ.б.ш. пластик матдә кисәге (аны ватмыйча, җебен өзмичә товарны, ишекне ачып булмый) 2.Бозык тештәге куышлыкны ямый торган каты матдә




Пломбир -I.Сөт өстенә җимеш, сок һ.б.ш. кушып ясалган туңдырма. II.ПЛОМБИР -Товарга, ишеккә пломба сала торган келәшчә сыман кыскыч




Плотина -Су агымын туктатып ясалма сусаклагыч булдыру һәм электр энергиясе алу өчен төзелгән корылма; буа




Плутократ -Хаким сыйныфның иң бай катлавыннан чыккан һәм үз байлыгы аркасында власть һәм йогынты көченә ия булган кеше




Плутократик -с.Плутократиягә хас




Плутократия -1.Халык тулысынча хокуксыз булып, югары катлауның иң бай төркеме генә дәүләт белән идарә итә торган политик строй 2.Плутократлар




Плутоний -Радиоактив үзлекләре булган ясалма химик элемент (Pu, ат.масс.244)




Плюрализм -Җәмгыятьтә күп төрле карашларның, фикерләрнең ирекле, тыелмаган булуын тәэмин итүче политик система




Плюраль вотум -Кайбер илләрнең законнарында: милек яки белем цензына (дәрәҗәсенә) карап, бер сайлаучы берничә тавыш бирү хокукына ия булу




Плюс -1.мат.Зурлыкның уңай булуын яки кушу гамәлен белдерә торган билге (+) 2.Ике сан арасында куелып, икенчесенең беренчесенә кушылуын белдерә [ике плюс ике] 3.Уңай зурлык. Температураның нульдән югары булуын күрсәтү өчен кулл. [плюс температура] 4.күч.Яхшы, уңай як, өстенлек 5.Мәктәп практикасында укучының белеме яки үз-үзен тотышы теге яки бу баллдан бераз югары булуын күрсәтә торган билге [плюс дүртле] 6.күч.сөйл.Өстәвенә, шуның өстенә




Плюш -Уң ягы бәрхетнекеннән озынрак һәм сирәгрәк йомшак йончалы тукыма




Пляж -Су коену яки кояшта кызыну өчен комлы сөзәк яр буе




Пневматик -с.Кысылган (зур басымлы) һава яки пар ярдәмендә эшли, хәрәкәт итә торган




Пневматика -и.Пневматик механизмнар




Пневмококк -Пневмония тудыра торган бактерия




Пневмония -Үпкә ялкынсынуы




Пневмоторакс -Үпкә белән үпкә пәрдәсе (плевра) арасына газ, һава үтеп керү




Победит -Вольфрамның бик ныклы эретмәсе




Повестка -Берәр җиргә килергә кушып язылган кәгазь




Повесть -Романнан сюжетының гадирәк һәм күләменең кечерәк, хикәядән исә зуррак булуы белән аерыла торган әдәби әсәр; озын хикәя




Повидло -Изгән җимешне шикәр белән кайнатып ясалган татлы куе ашамлык, җимеш боткасы




Погон -Хәрби киемдә иңбашка беркетелә яки тегелә торган тар тукымадан торган хәрби дәрәҗә билгесе




Погром -(ПОГРОМЧЫ) -Берәр милләт яки аерым катлау кешеләрен үтерүдән, кырудан, малларын талаудан торган дини-шовинистик чыгыш [еврей погромнары]




Подагра -Буыннарга, тукымаларга тоз утырып сызлаудан торган авыру




Подаука -Бер пот әйбер сыешлы агач яки калай савыт. Шул савытка сыярлык, шул савыт тулы. Гомумән иген тутырыр өчен чиләктән зур агач яки калай савыт




Подвал -1.Идән асты, йортның җирдән түбән иң аскы каты 2.Газета битенең зур мәкалә басылган түбәнге өлеше һәм шунда урнаштырылган мәкалә




Подданный -Билгеле бер дәүләт гражданы




Подиум -1.Борынгы Римда: храмның турыпочмаклы биек нигезе 2.Натурщиклар, манекенщиклар чыгышы өчен күтәрмә




Поднос -Савыт-саба яки аш куеп йөртү өчен чите ирнәүле, түгәрәк яки озынча, сай калай яисә пластмасс савыт




Подотчет -Соңыннан исәпләү шарты белән тотарга бирелгән (акча тур.)




Подписка -Газета-журналлар алдыру өчен төзелгән килешү; газета-журналга язылу; Абунә




Подписчик -Газета-журнал яки китап алдыручы, шуларга язылучы кеше; Абунәче




Подполковник -Майор һәм полковник арасындагы өлкән офицер чины.




Подпоручик -Прапорщиктан бер баскыч югары офицер чины...




Подпрапорщик -Патша армиясендә прапорщиктан бер баскыч түбән хәрби чин...




Подразделение -Эрерәк хәрби частьтәге гаскәри берәмлек (полкта: батальон, дивизион: батальонда: рота; ротада: взвод һ.б.)




Подряд -Билгеле бер хакка берәр эш эшләргә йөкләмә алу һәм шуның буенча эшләнелә торган эш




Подрядчик - Подрядчы -Подряд нигезендә эш алып баручы кеше яки оешма




Подстанция -1.Үзәк электр станциясеннән килгән токның көчәнешен, төрен үзгәртә торган электротехник корылмалар җыелмасы; ярдәмче станция 2.Ике зур телефон станциясе арасындагы ярдәмче станция




Подстрочник -рус.Текстның юлга-юл тәрҗемәсе




Подфарник -Автомашинада зур булмаган ярдәмче фонарь




Подшипник -Машиналарда: әйләнә яки тирбәлә торган детальләрнең шуудагы ышкылуын тәгәрәгәндәге ышкылуга әйләндерә торган шариклар яки роликлар тезеп ясалган боҗра сыман терәк җайланма




Подъезд -Өйгә, бинага керә торган ишек




Подьячий -Мәскәү Русенда: дәүләт оешмасында дьяк ярдәмчесе, приказ канцеляриясендә писарь яки эш башкаручы




Поезд -Локомотив ярдәмендә хәрәкәткә китерелә торган бер-беренә тоташкан вагоннар




Пожар -Янгын




Пожым -диал.1.Курку, шик 2.Берәр бик ашыгыч эшнең хәстәрен күрү уе. ПОЖЫМ КЕРҮ - 

Пожымлау -диал.1.Курку, шикләнү 2.Берәр ашыгыч эш белән йөрү




Поза -Гәүдә торышы. Билгеле бер максат белән гәүдәне эффектлы тоту, эффектлы кыяфәт, кыланыш тур.




Позитив -с.1.Негативтан төшереп алынган, ак һәм кара өлешләре чынбарлыктагыча булган и.Шундый фоторәсем 2.Фактларга, тәҗрибәгә нигезләнгән 3.кит.Уңай; киресе - негатив




Позитивизм -Идеалистик философиядә: объектив чынбарлыкны һәм әйберләрнең асылын танып белүне кире кага, тәҗрибәне субъектив сиземләүләр, күзаллаулар җыелмасы гына дип карый, фәннең күренешләрне, фактларны аңлата алу мөмкинлеген кире кага торган юнәлеш




Позитивист -Позитивизм тарафдары




Позитрон -Массасы электронныкы кадәр булган һәм уңай корылмалы элементар материаль кисәкчек




Позицион -с.1.Озак вакыт дәвамында сугышчан позицияләрдә алып барыла торган 2.Шахматта: акрын-акрын яхшы позиция алуга нигезләнгән




Позиция -1.Сугышта гаскәрләр урнашкан урын. Сугыш хәрәкәтләре бара торган урын 2.күч.Берәр мәсьәләгә мөнәсәбәт, караш 3.Шахмат, шашка уеннарында уенның теге яки бу моментында фигураларның торышы




Позывной -Кайсы радиостанция яки кораб булуын белдерә торган сигнал




Пойнтер -Кыска йонлы эре ау эте




Покер -Кәрт уенының комарлы (азартлы) бер төре




Покрау -Искечә беренче октябрь көнне була торган христиан бәйрәме




Покрышка -Автомашина, велосипед, мотоцикл һ.б.ш. тәгәрмәч камераларына кидерелә торган калын резин тышлык




Полемик -с.1.Бәхәс тудыра торган, бәхәсле мәсьәләләр күтәрелгән 2.Сүз көрәштерүгә, бәхәскә хас




Полемика -Гыйльми, әдәби, политик һ.б.ш. мәсьәләләрне тикшергәндә була торган бәхәс




Полемист -Полемиканы оста алып баручы кеше, сүз көрәштерергә ярата торган кеше




Поли... -Кушма сүзләрдә "күп" яки "төрле" мәгънәсен белдерә торган беренче кисәк (мәс. поливитамин, поликристалл)




Полиандрия -Бер хатынның берьюлы берничә ир белән торуы (никахның шундый төре); күп ирлелек




Полиартрит -Буыннар шешү, сызлау




Поливитамин -Күп төрле витаминнар катнашмасы; шундый катнашмадан торган дару




Полигамик -с.Полигамиягә нигезләнгән




Полигамия -1.Берьюлы берничә хатын яки ир белән тору; күп ирлелек яки күп хатынлылык




Полигиния -Берьюлы берничә хатын белән тору (никахның шундый төре); күп хатынлылык




Полиглот -Күп телләр белүче кеше




Полигон -Артиллерия тупларыннан атарга өйрәнү яки төрле кораллар сынау мәйданы, урыны




Полиграфик -с.Полиграфиягә бәйләнешле




Полиграфист -Полиграфия эшчесе




Полиграфия -Китап, газета-журнал, һәртөрле плакатлар һ.б.ш. бастыру индустриясе




Поликлиника -Авыруларга төрле медицина ярдәме күрсәтә, аларны карый һәм дәвалый торган оешма




Полимер -и.Бер үк төрле молекулаларның (молекула калдыкларының) эзлекле тоташуыннан барлыкка килгән эре молекулалардан торган матдә. с.Шундый молекулалардан торган




Полимерлашу -Бер төрле молекулалардан эре молекуляр кушылма ясалу




Полиметалл -с.Составында берничә металл булган, күп металлы




Полиморфизм -1.Бер үк төрдәге тереклек ияләре яки үсемлекләр арасында бер-береннән бик нык аерыла торган индивидлар булу (мәс. бал кортлары арасында соры кортлар, бал җыючы, сакчы һәм ана кортлар булу) [җенси п.] 2.Бер үк матдәнең төрлечә кристаллаша алу үзлеге




Полиморфик -с.Полиморфизм сыйфатларына ия булган, төрле формада очрый торган




Полиневрит -Периферик нервларның бик нык авыртуыннан һәм сизүчәнлеге кимүеннән торган ялкынсыну




Полином -мат.Берничә бербуынның алгебраик суммасыннан торган алгебраик аңлатма, күпбуын




Полиомиелит -Арка миендәге соры матдәнең балалар параличына китерә торган ялкынсынуы (йогышлы авыру) ; балалар параличы




Полип -1.Бер очы белән кузгалмый торган әйбергә береккән, ә икенчесендә авызы булган эчәккуышлы хайван 2.Лайлалы яры өстенә чыга торган куркынычсыз шеш




Полиплоид -Хромосомалар җыелмасы ике мәртәбәдән күбрәк булган организм (гадәттә үсемлек, уңышны күбрәк бирә). Полиплоидия -Полиплоидлар барлыкка килү күренеше




Полис -Милекне, тормышны страховкалау тур. документ




Полисемантик -с.Күп мәгънәле




Полисемия -Бер сүзнең берничә мәгънәгә ия булуы; күп мәгънәлелек




Полисмен -Англиядә һәм АКШта полицейский




Полиспаст -Йөкләрне җиңелрәк һәм тизрәк күчерү яки күтәрү өчен берничә күчмә һәм кузгалмас блоклар тоташтырылып ясалган механизм




Полистирол -Үтә күренмәле, яктыга бирешмәүчән пластмасса




Политбүлек -Политик бүлек




Политбюро -Политик бюро




Политеизм -Күп аллага ышануны икърар итә торган дин; күп аллалылык




Политеистик -с.Политеизмга бәйләнешле




Политехнизм -Укучыларны теоретик яктан да, практик яктан да җитештерүнең төп тармаклары белән таныштыруны күздә тоткан уку-укыту системасы




Политехник -с.Политехнизмга нигезләнгән. Техниканың төрле өлкәләрен өйрәнү һәм куллануга бәйләнешле




Политехникум -Фән-техниканың төрле тармагы буенча урта техник белем бирә торган уку йорты




Политик -I.с.1.Политикага бәйләнешле 2.Бик нечкәләп оста итеп уйланылган. Башкалар белән бик оста, нечкә эш итүче. ПОЛИТИК ЭКОНОМИЯ - Политэкономия -Кешелек җәмгыяте үсешенең төрле баскычларында иҗтимагый җитештерү һәм матди байлыкларны бүлү законнарын өйрәнә торган фән. II.ПОЛИТИК -и..Политика мәсьәләләре белән шөгыльләнүче




Политика -1.Дәүләт власте, партия яки иҗтимагый төркемнең халыкара һәм дәүләт эшләре өлкәсендә үз интересларын тормышка ашыруга юнәлтелгән эшчәнлеге; Сәясәт. Халыкара яки дәүләт тормышына бәйле вакыйгалар һәм мәсьәләләр 2.Берәр нәрсәгә ирешү юлында үз-үзен тотыш, эш итү, юл тоту. Берәр нәрсә эшләргә астыртын ният, хәйлә




Политикан -(ПОЛИТИКАНЛЫК) -кимс.Политикадагы төп бурычларны вак-төяккә кайтарып калдыручы, политик темаларга сөйләүдән узмаучы кеше




Политинформация -Политик вакыйгалар тур. мәгълүмәт бирү




Политолог -Политология белгече




Политология -Җәмгыятьнең политик системасын һәм политик тормышын, эчке һәм халыкара политика мәсьәләләрен өйрәнү фәне




Политрук -1918-1942 елларда Совет Армиясендә политик эш белән җитәкчелек иткән, командир белән бер үк дәрәҗәдә җаваплы хәрби җитәкче




Политтүгәрәк -Политика түгәрәге




Политуку -Политика уку




Политура -Агачны ялтырату өчен кулл.тор. спиртлы лак




Полифоник -с.Полифониягә бәйләнешле




Полифония -Вокаль яки инструменталь әсәрдә берничә тавыш бергә кушылу; күп тавышлылык




Полифонлылык -Күп тавышлылык




Полихром -с.Күп төсле




Полихромия -Күп төслелек




Полицай -Икенче дөнья сугышында дошман басып алган районнарда җирле халыктан хезмәткә алынган полицейский




Полицейский -Полициядә хезм. итүче түбән чинлы кеше




Полиция -1.Патша Россиясендә һәм чит илләрдә җәмәгать куркынычсызлыгын саклый торган махсус орган. Шул урнашкан бина. 2.Полицейскийлардан торган кораллы отряд




Полицмейстер -Патша Россиясенең һәм чит илләрнең зур шәһәрләрендә полиция башлыгы




Полиэдр -Бөтен яклары да яссы күппочмаклыклардан торган геометрик җисем; Күпкырлык




Полиэтилен -Этилен полимерлашудан барл.кил. үтә күренмәле каты полимер




Полк -Гадәттә дивизия яки корпус составына керә торган гаскәри берәмлек




Полковник -Подполковниктан югары, генералдан бер баскыч түбән офицер дәрәҗәсе, чины; шул чиндагы кеше




Полководец -Эре гаскәри берләшмәләр, флот һ.б.ш. белән җитәкчелек итүче командующий; гаскәр башлыгы




Поллюция -Йокы вакытында ирләрнең җенси орлыклары ихтыярсыздан бүленеп чыгу




Поло -Командаларга бүленеп, атка атланган килеш туп уйнау




Половой -иск.Трактирда, кечерәк кунакханәдә хезмәтче




Положение -1.Билгеле бер мәсьәлә буенча кагыйдәләр, законнар җыелмасы 2.Чыгышта, мәкаләдә һ.б.ш. төп фикер, тезис




Полонез -I.1.Өч тактлы тантаналы бал биюе һәм шуның көе 2.Шул бию тактына язылган музыкаль әсәр




Полоний -Теллурга һәм висмутка охшаш радиоактив химик элемент (Po, ат.масс.209)




Полоса -1.Урман, кыр, җир һ.б.ш. билгеле бер озынлыкка сузылган кисәге; зона 2.Газета-журнал яки китапта басма текстның бер бите




Полотно -1.Һәр буй җебе һәр аркау җеп белән үрелгән бизәксез киндер, киҗе-мамык яки ефәк тукыма 2.Гадәттә киндергә ясалган картина. Тормышны, нин.б. вакыйганы төрле яклап киң сүрәтли торган күләмле әдәби әсәр 2.Тимер юл, шоссе һ.б.ш. юлларның таш, чуерташ, ком һ.б. өелгән нигезе, дамбасы




Полпред -Тулы хокуклы вәкил (СССРның чит илләрдәге дипломатик вәкиллегенең 1941 елга кадәрге атамасы)




Полтырак -диал.Тузгак (чәч тур.)




Полтырану -диал.Тузгу, таралу (чәч тур.)




Полтырау -диал.Ашыгу; тузгу




Полувал -Үгез яки сыер тиресеннән эшләнеп, олтан итеп файд.тор. тупас күн




Полька -I.1.Ике тактлы җитез бию һәм шул бию көе 2.Шул бию ритмындагы музыкаль әсәр. II.ПОЛОНЕЗ -Чигәләрдәге һәм баш артындагы чәчне бераз гына кыркудан торган чәч алу ысулы




Полюс -1.Җир шарының уйланма күчәренең җир өстендәге ноктасы; Котып. Шул уйланма күчәр тирәсендәге урын 2.Электр чылбырының капма-каршы ике очының берсе. Магнит яки электромагнитның капма-каршы очларының берсе




Поляк -Польшаның төп халкы, шуның бер кешесе




Поляр -с.1.Полюс тирәсенә урнашкан. Полюс тирәсендә эшләү белән бәйле. Поляр түгәрәк артында яши һәм үсә торган [поляр ябалак] 2.Уңай һәм кире корылмалар булу белән үзенчәлекле. ПОЛЯР БАЛКЫШ -Атмосфераның югары катлауларында яктылык нурлары чәчелү күренеше. ПОЛЯР КАЗ -Үрдәксыманнар семь. поляр зонада яши торган кош; рус.Морянка. ПОЛЯР ТӨН (КӨН) -Поляр түгәрәк артында кояш 24 сәгатьтән озаграк чыкмы (батмый) торган чор. ПОЛЯР ТҮГӘРӘК -Экватордан көньякта һәм төньякта 66 градус 32 минутта яткан параллель (поляр төн (көн) чиге)




Поляризатор -Яктылыкны полярлаштыру приборы




Поляриметр -Яктылыкның поляризация дәрәҗәсен, поляризация яссылыгының борылу почмагын үлчәү приборы




Полярископ -Яктылыкның өлешчә полярлашуын билгели торган прибор




Полярлашу -(ПОЛЯРЛАШТЫРУ) -1.Табигый яктылык чыганагыннан килгән яктылык дулкыннарының электр һәм магнит кыры көчәнеше төрле юнәлештә төрлечә булу 2.Электродларда электр тогының көчен киметә торган төрле матдәләр утыру




Полярлык -Электр чылбырында полюсларның үзара бәйләнеше, бүленеше




Полярник -Поляр станциядә эшләүче, поляр экспедициядә катнашучы




Помада -Иренгә сөртү өчен косметик май




Помадка -Хуш исле йомшак конфет төре




Помидор -ТОМАТ -Пасленчалар семь. яшелчә үсемлек, шуның кызыл төстәге җимеше




Помор -Ак диңгез һәм Төньяк Боз океаны яр буйларында күптәннән бирле яшәүче рус кешесе




Помпа -Насос




Помпон -Йомры чук -Баш киеменә, чүәккә һ.б.ш. тагыла торган, йомшак материалдан ясалган шарчык




Пони -Вак токымлы ат




Пономарь -Православие чиркәвендә иң түбән дәрәҗәдәге рухани, поп ярдәмчәсе




Понтон -1.Вакытлыча салынган күперне яки башка корылмаларны суда күтәреп тора торган яссы төпле көймә. Шундый көймәләр өстенә вакытлыча салынган күпер 2.Баткан корабларны күтәрү өчен кулл.тор. эче куыш зур савыт




Пончо -Үзәк һәм Көньяк Америка индеецлары киеп йөри торган, уртасыннан баш сыярлык тишек уелган дүрт читле калын шәлдән торган ябынча




Поп -Православие динендә: рухани




Поп... -Кушма сүзләрнең "Поп-культурага караган" мәгън. беренче өлеше, мәс.: Поп-мода, Поп-концерт, Поп-йолдыз, Поп-группа




Поплин -Вак аркылы сырлы ефәк, ярым ефәк яки киҗе-мамык тукыма




Попса -1.Түбән зәвыклы тыңлаучыларга, түбән культуралы яшьләргә исәпләнгән музыкаль әсәрләр 2.Шуларны тыңлый торган аудитория




Попугай -Тутый кош




Популизм -Киң массаларга юнәлтелгән һәм социаль проблемаларны тиз һәм җиңел чишәргә вәгъдә итә торган политика




Популист -Популизм тарафдары




Популяр -с.1.Һәркемгә дә аңлаешлы; эчтәлеге, язылышы, сөйләнеше белән гади 2.Киң җәмәгатьчелек арасында билгеле, танылган, халыкның мәхәббәтен казанган. Бик киң таралган, һәркемгә билгеле




Популярлаштыру -(ПОПУЛЯРЛАШУ) (ПОПУЛЯРЛЫК) -Нин.б. фикерне, әсәрне һ.б.ш. киң халык массасына аңлаешлы, гади телдә, артык катлауландырмыйча язып яки сөйләп бирү 2.Нин.б. фикерне, эшне һ.б.ш. халык арасында киң тарату, пропагандалау




Популяция -и. Бер төргә караган затларның озак вакытлы бергәлеге [әрләннәр популяциясе]




Попурри -Халык арасында киң таралган, яратып уйнала, җырлана торган җыр-биюләрнең, опера арияләренең аерым өзекләреннән төзелгән музыкаль әсәр




Порак оны -диал.Тегермән стеналарына мамыктай булып куна торган вак он тузаны; Онта




Порнографик -с.Порнографиягә бәйләнешле




Порнография -Җенси мөнәсәбәтләр белән бәйле нәрсәләрне, эшләрне сүрәтләүдә әдәпсезлек, кирәгеннән артык оятсызлык




Поролон -Күзәнәкләрдән торган, җиңел, йомшак, эластик полимер материал




Порошок -1.Каты матдәнең төеп тузан хәленә китерелгән төре 2.Бик вак итеп төелгән дару. с.Төелгән




Порсалану -диал.Борсалану




Порт -Суднолар, кораблар туктау йөк төяү яки бушату, суднолар ремонтлау өчен махсус җиһазланган урын. Шундый урыны булган диңгез, зур күл яки зур елга буе шәһәре




Портал -1.Зур бинаның яки тоннельнең бизәкләп, матурлап ясалган ишеге, капкасы 2.Машинаның "П" хәрефе рәв. ясалган рамы (бер өлеше) 3.Бер тематикага караган интернет сайтларының баш сайты, "капкасы"




Порталь -с.Аскы яки төп өлеше, рамы "П" хәрефе рәв. ясалган




Портатив -с.Кечкенә күләмле, йөртергә уңай; кулда йөртмәле




Портвейн -Составында спирт күп булган көчле кызыл аракы сорты




Портик -Күбесенчә бинага тоташтырылып, түбәсе ябулы итеп эшләнгән колонналы галерея




Портмоне - Портмонет -Акча салып йөртү өчен кечерәк күн янчык




Портрет -1.Рәсем сәнгатендә, сынлы сәнгатьтә, фотографиядә: бер кеше яки кешеләр төркеме сүрәте 2.Әдәби әсәрдә персонажның тышкы кыяфәтен сүрәтләү




Портсигар -Папирос яки сигара салып йөртелә торган яссы тартма




Португал -Португалиядә яшәүче халык һәм шуның бер кешесе




Портупея -Корал тагып йөртү өчен иңбаш аркылы үткәрелгән каеш




Портфель -1.Китап, дәфтәр, төрле эш кәгазьләре салып йөртү өчен каптырмалы, тоткалы дүрткырлы сумка 2.Министр урыны, министр хезмәте. сөйл.Гомумән эш урыны 3.Редакция, нәшрият басарга кабул иткән, сәхнәдә куярга алынган кулъязмалар




Портчы -Порт эшчесе, хезмәткәре




Портье -Кунак йортының ишек төбендә, вестибюлендә тәртип саклаучы, почта таратучы хезмәткәр




Портьер -Ишеккә яки тәрәзәгә эленә торган калын пәрдә




Порука -ПОРУКАГА АЛУ -Суд тикшерүе астындагы кешене ябылу урыныннан кем.б. яки берәр оешманың җаваплылыгына алу




Поручик -Патша армиясендә подпоручиктан бер баскыч югары офицер чины




Порфир -Кайбер эре кристаллары үзләренең зурлыклары яки төсмерләре белән төп массадан аерылып тора торган вулканик тау токымы




Порфира -Тантаналы вакыйгалар вакытында патшалар кия торган җете кызыл, киң озын ябынча (мантия)




Порху - Порхылдау -(ПОРХЫЛДАТУ) -Ургылу, бөтерелү (төтен, тузан һ.б.ш. тур.)




Порция -Нәр.б. билгеле микъдары, өлеше. Ашханәдә, ресторанда бер кешегә исәпләп бирелә торган ашамлык яки эчемлек




Поселок -Бистә (гадәттә шәһәр яки зуррак авыл тирәсендә урнашкан, шәһәр тибындагы зур авыл)




Поскын - Постырма -бор.) Берәр урынга яшеренеп, дошманга һөҗүм итәргә әзер торган кечкенә отряд; засада




Пособие -Кем.б. ярдәм йөзеннән дәүләттән бирелә торган акча




Пост -1.Берәр нәрсәне саклый, каравыллый яки күзәтә торган урын. Шундый кешеләр төркеме. Тимер юлларда поездлар хәрәкәтенең куркынычсызлыгын тәэмин итә торган сигналлар һәм рельс күчергечләр белән идарә итә торган урын, будка 2.Җаваплы урын, җаваплы эш




Постамент -1 Пьедестал -Һәйкәл, колонна, статуя нигезе булып хезм. итә торган күтәренке урын 2.Музейда, күргәзмәдә таш астына куела торган бүкән, аскуйма




Постау -Уң ягы киез сыман катламлы йон яки ярым йон тукыма; сукно




Постпозиция -(ПОСТПОЗИТИВ) -лингв.Берәр сүз яки җөмлә кисәге үзе караган сүз яки җөмлә кисәге артыннан ук тору (мәс. урам аркылы, укыгач ук)




Постскриптум -Хат азагында кул куйганнан соң өстәп язылган язу (гадәттә аның алдыннан P.S. хәрефләре куела)




Постулат -Исбатланмаган яки дәлилләнмәгән булуына карамастан, дөрес дип кабул ителгән башлангыч, нигез положение




Посу -(ПОСЫНУ) -1.Кешеләргә, хайван-кошларга күренмәс өчен берәр җиргә, берәр нәрсә артына, эченә яшеренү, качу. Берәр нәрсә эченә яки артына яшеренү (табигать күренешләре, җансыз нәрсәләр тур.)




Посылка -Почта аркылы кая да булса җибәрелә торган яки алынган төргәкле, тартмалы, зур бәйләмле әйбер




Посыру -диал.Яшерү, качыру




Пот -I.Метрик система кертелгәнгә кадәр кулланылган һәм 16.3 кг булган иске авырлык үлчәү берәмлеге, ярты почык, чирек батман. II.ПОТ -Борынгы төрки халыкларда табыну өчен ясалган һәм ислам дине кабул ителгәнгә кадәр алла урынына йөртелгән кеше кыяфәтле таш сын; балбал, санәм




Поташ -Үсемлек көленнән, хлорлы калийдан табыла торган ак порошок, селтеле матдә (калий карбонаты)




Потенциал -1.Берәмлеккә тигез булган уңай корылманы чиксезлектән кырның билгеле бер ноктасына күчергәндә эшләнгән эш микъдары белән үлчәнә торган зурлык 2.күч.кит.Берәр максат белән файдаланыла торган чаралар җыелмасы; берәр нәрсәнең көч-куәт дәрәҗәсе




Потенциаль -с.Потенциядә булган, потенциядә саклана торган, яшерен, эчке




Потенцирлау -Бирелгән логарифм буенча санны табу (логарифмлауның киресе)




Потенция -Моңарчы яшеренеп яткан һәм билгеле шартларда гына хәрәкәткә килә торган көч, сәләт, мөмкинлек




Потханә -Мәҗүсиләр потка табына торган кечерәк изге бина




Пофф - Пуф - Пуф-пуф - Пыф - Пыф-пыф -Авыр итеп сулаганда, авыздан күп итеп һава чыгарганда яки эш күплектән уфтанганда, көрсенгәндә чыккан калын тавышны белдерә. Күп итеп пар, төтен чыкканда булган тавышны белдерә




Пофылдау - Пуфылдау - Пыфылдау -Пуф-пуф иткән тавыш чыгару




Пох итеп тору -Сыерның нык туйган булуы тур.




Поход -(ПОХОД ЙӨРҮ (ЧЫГУ)) -1.Гаскәр яки оешкан отрядның нин.б. бурычны үтәү өчен бер урыннан икенчегә күчүе 2.с.Шундый күчүләрдә була торган, шундый күчүләргә хас. Шундый күчүләр өчен махсус билгеләнгән яки әзерләнгән. Хәрәкәттәге гаскәр яки экспедиция белән бергә була торган, бергә йөри торган, күчмә [поход лазареты] 3.сөйл.Берәр гомуми максат белән оешкан рәвештә кая да булса бару [кинога поход] 4.Берәр илгә яки халыкка каршы алып барыла торган сугыш хәрәкәтләре 5.Берәр максат белән кемгә яки нәр.б. каршы (яисә яклап) чыгу




Походчы -Походта катнашучы




Пох-пох -(ПОХ-ПОХ ИТҮ) -Басым астында өзек-өзек һава, газ, пар чыкканда була торган ярым шартлаулы тавышны белдерә




Похын -диал.мыск.Симезлектән өзек-өзек авыр тын алучы, үз-үзен көчкә күтәреп йөртүче кеше яки хайванга карата әйтелә




Почерк -1.Һәркемнең үзенә генә хас булган язу рәвеше 2.күч.Берәр нәрсәне эшләү, иҗат итү рәвеше; берәр эш башкарганда, иҗат иткәндә ачык чагыла торган характерлы үзенчәлекләр җыелмасы, язу стиле




Почетлы -1.Аеруча хөрмәт йөзеннән сайлана, бирелә торган 2.Хөрмәт билгесе санала торган, хөрмәт йөзеннән оештырылган [почетлы каравыл]




Почкак -Киң нәрсәнең кечкенә бер өлеше, кисәге




Почмак -(ПОЧМАКЛАУ) (ПОЧМАКЛЫ) -1.Әйбернең ике ягы кисешә торган урын. с.Урам чатындагы 2.Эче куыш әйберләрнең ике стенасы эчке яктан кисешкән урын. с.Шундый урынга урнашкан [почмак өстәл] 3.Яссы әйбернең ике ягы кисешкән урыны, чите [өстәл почмагы] 4.күч.(Күңелдә, йөрәктә) беркемгә дә белгертми, сиздерми, тирән сер итеп сакланган урын 5.Авыл өйләренең такта яки чаршау белән бүленеп алынган кечкенә ягы, мич алды ягы 6.Мәктәптә, оешмада: һәртөрле түгәрәкләр, өйрәнүләр, тикшеренүләр алып барыла торган махсус урын бүлмә [табигать почмагы] 7.Бүлмәнең хак түләп вакытлыча файдалануга бирелә торган өлеше. Өйнең, квартирның, бүлмәнең бер кешегә билгеләнгән, берәр кеше шөгыльләнә торган өлеше [эш почмагы]. Яшәр, көн итәр урын [аның үз почмагы булмады] 8.күч.Үзәктән бик ерак, читтәге як, урын, төбәк. Шәһәр, ил һ.б.ш. читтәге бер өлеше, районы, төбәге 9.иск.25 сумлык акча 10.мат.Бер ноктадан чыккан ике туры арасындагы яссылык. Үлчәү берәмлеге буларак бер ноктадан чыккан ике сызыкның үзара авышлык дәрәҗәсе [почмак градусы]




Почмаклану -1.Почмак хасил булу 2."Дәрт", "күңел" сүзләре белән килгәндә: тулысынча канәгатьләнү, күңел булу




Почмакча -с.Почмак(1,10) үлчәүгә бәйләнешле




Почта -1.Хатлар, посылкалар, акча, вакытлы матбугат һ.б.ш.ны бер җирдән икенчегә җибәрә, кабул итә торган элемтә оешмасы; шул урнашкан бина яки бүлмә. Шундый оешмалар системасы 2.Шундый оешмалар тарафыннан җибәрү яки илтеп тапшыру чарасы [һава почтасы]. Хатлар, посылкалар һ.б.ш. корреспонденциянең чираттагы җибәрелеше яки илтеп тапшырылышы [кичке почта] 4.Шундый оешмалар тараф. китереп тапшырылган нәрсә (хат, посылка газета-журнал һ.б.) ; корреспонденция




Почтальон -Хат, газета-журнал һ.б.ш. ияләренә (адресатларына) тапшырып йөрүче почта хезмәткәре; хат ташучы




Почтамт -Шәһәрнең үзәк почта оешмасы




Почык -I.1.бор.Ике пот (32 кг чамасы) ; ярты батман. Шуның кадәр әйбер сыешлы савыт 2.диал.Кабык чиләк, тубал; зур тырыс 3.бор.Нәр.б. яртысы 4.Кечерәк кисәк 5.диал.Дисәтинәнең сигездән беренә тигез җир үлчәве




Пошалану -Берәр эшне кайгырту, хәстәрен күрү, пошыну




Пошаман -ПОШАМАНГА КАЛУ (ТӨШҮ) -(ПОШАМАНЛЫ) (ПОШАМАНЛЫК) (ПОШАМАНСЫЗ) (ПОШИМАН-диал., ПОШМАН -иск.) -Нык борчылулы, аптыраулы, куркулы, шикләнүле уй




Поши -МЫШЫЙ-диал. -Боланнар семь. күшәүче эре хайван (иркәкләрнең мөгезләре киң көрәк сыман, тармаклы була)




Пошку -(ПОШКЫТУ) -диал.1.Тишектән яки ярыктан төтен яисә газ чыгып тору 2.Сасу




Пошкырту -1.Сыеклык яки газны көч, басым белән бөркү, сибеп чыгару 2.күч.гади.Кем.б. берәр урыннан куу, куып чыгару




Пошкыру -(ПОШКЫРЫНУ) -Борын тишекләреннән калтыратып, тавыш белән һава, сулыш чыгару. Тавыш белән өзек-өзек һава, газ чыгару [ул машина пошкырып эшли]




Пошлак -диал.Җитлекмәгән, булдыксыз, пешмәгән, яшь-җилкенчәк [сиңа бирмиләр бит аны, сары пошлак!]




Пошлина -Читкә чыгарылган яки читтән кертелә торган товарларга, милеккә дәүләтнең акча салымы. Берәр эшне рәсмиләштерү өчен акча салымы [суд пошлинасы]




Пошмас - Пошымсыз - Пошынусыз -Бер нәрсә тур. кайгыртмый, уйламый, бер нәрсәнең дә хәстәрен күрми торган; ваемсыз, гамьсез. Шундый кеше




Пошнау -Пош-пош килү; мышнау




Пош-пош -Берәр куе массадан һава бөркелеп бүленеп чыкканда, мышнаганда һ.б. хасил булган тавышны белдерә




Поштырдау - Пыштырдау -Пыштыр-пыштыр килү




Поштыр-поштыр - Пыштыр-пыштыр -Кыштырдау яки мышкылдау катыш пыш-пыш итүдән, пыш-пыш сөйләшүдән гыйб. тавышны белдерә. рәв.Шундый тавыш чыгарып




Пошу -I.1.ф.Гадәттә "эч пошу" тезмәсендә кулл.: нәрсәгәдер борчылу, сагышлану, тынычсызлану, ямансулау. Гомумән берәр нәрсә тур. кайгырту, борчылу 2.и.Күңелсез, сагышлы уй яки халәт; пошаман [бабайның эченә пошу керде]. II.ПОШУ -ф.диал.Пычак белән сыздырып җибәрү




Пошыгу -Эчтән борчылу, кайгырту




Пошыну -(ПОШЫНУЛЫ) -Күңел тынычсызлану, хафалану, борчылу




Пошыргалану -1.Пошыну 2.Үзендә авырлык, тышкы кысанлык сизеп, аяк-кулларын төрле якка атып, бәргәләп, тынычсыз яту, утыру




Поэзия -ШИГЪРИЯТ -1.Фикерне сүзләр ярдәмендә образлы чагылдыру сәнгате (башлыча шигъри) сүз сәнгате 2.Шигырьләр, тезмә сөйләм (әдәбиятнең бер төре). Берәр халыкның, чорның, иҗтимагый төркемнең һ.б.ш. шигъри, тезмә әсәрләр җыелмасы 3.күч.Хисләргә, хыялга бик нык тәэсир итә торган нәрсә, нәфислек, гүзәллек)




Поэма -1.Шигырь белән хикәяләп язылган зур әдәби әсәр 2.Ирекле формадагы, лирик яки программ характердагы музыкаль әсәр исеме




Поэтик -Шигъри




Поэтика -1.Әдәбият белеменең шигъри әсәрләр төзелешен, шигъри формасын, поэтик сәнгать алымнарын, шигъриятне анализлау принципларын өйрәнә торган бүлеге 2.Берәр шагыйрьнең яки әдәби мәктәпнең поэтик чаралар һәм принциплар системасы




Поэтикалаштыру -Матурлап, бизәп күрсәтү, шигъри төскә кертү; шигъриләштерү




Пояс -1.Җир шарының билгеле бер климат зонасы булып саналган өлеше [эссе пояс]. Җир шарының үзенә хас табигый үзенчәлекләре булган бер кисәге, бүлемтеге [чүлләр поясы] 3.Илнең экономик билгеләргә нигезләнеп бүлгәндә килеп чыккан бер өлеше, зонасы [тариф поясы]




Пөскертү - Пөскетү -Газ, төтен, сыекча өрдерү




Пөскерү -1.Төтен, пар чыгарып тору; Төтәсләү




Пөхтә -(ПӨХТӘЛЕК) (ПӨХТӘЛӘНҮ) (ПӨХТӘЛӘҮ) -с.1.Бик җыйнак, бик чиста. рәв.Бик җыйнак, бик чиста итеп 2.Җиренә җиткерелгән, төгәл [эшебез пөхтә, сүзебез кыска]




Православие -Византиядә барлыкка килгән Көнчыгыш христиан дине. Патша Россиясендә рәсми дин




Прагматизм -1.Философиядә: хакыйкать дип объектив чынбарлыкка туры килә торган нәрсәләрне түгел, бәлки практик яктан файдалы булган нәрсәләрне генә танучы субъектив-идеалистик агым 2.Тарих фәнендә аерым вакыйгаларны, тарихи үсешнең объектив законнарын исәпкә алмыйча, аларның тышкы бәйләнешләрен һәм тышкы эзлеклелеген генә күздә тотып сүрәтли торган юнәлеш




Прагматик -I Прагматист -Прагматизм тарафдары. II.ПРАГМАТИК -с.Прагматизмга нигезләнгән




Прагматика -Семиотикада, тел белемендә: тел чаралары һәм аларны кулланучылар арасындагы мөнәсәбәтләрне өйрәнү, шул мөнәсәбәтләр үзләре




Пракәндә -иск.рәв.Чәчелеп, тузгып, таралып. с.Чәчелгән, тузгыган, таралган




Практик -I.и.1.Үз белгечлеге буенча зур тәҗрибәсе булган, шул өлкәдә күп эшләп махсус белем туплаган кеше; киресе: теоретик 2.күч.Эшнең практик ягын күзәтә, эшнең файдасы булуга игътибар итә торган кеше. II.ПРАКТИК -с.1.Практика белән бәйләнешле 2.Берәр эш белән турыдан-туры шөгыльләнә яки җитәкчелек итә торган 3.Өйрәнгән белемнәрне, күнегүләрне эштә, практикада куллануга бәйләнешле 4.Тормыш, эш мәсьәләләрен яхшы аңлый торган, реаль файда китерә торган нәрсәләрне генә кулай таба торган; эшлекле 5.Теге яки бу сыйфатлары белән файдалы, яраклы, уңайлы




Практика -1.филос.Кешеләрнең җәмгыять яшәеше өчен кирәкле шартлар тудыруга юнәлтелгән барлык эшчәнлеге 2.Фикерләрне, нәтиҗәләрне тормышка ашыру һәм сынау җирлеге буларак тормыш, чынбарлык 3.Белемнәрне, күнегүләрне эштә куллану. Уку-укыту процессының состав өлеше буларак, теоретик белемне тормышта куллану һәм ныгыту 4.Эшчәнлекнең бер өлкәсендә тупланган тәҗрибә, эш алымнары һәм күнегүләр җыелмасы; эш, тәҗрибә 5.иск.Врач яки юрист эшчәнлеге [хосусый практика]




Практикант -Өйрәнү, практик белемнәр алу өчен берәр оешмага, предприятиегә беркетелгән белгеч, эшче, укучы




Практикум -Башлыча югары уку йортларында: берәр фән буенча практик дәресләр төре




Практицизм -1.Теориягә тиешенчә әһәмият бирмичә, практик эшчәнлекне өстен, артык кую 2.Берәр нәрсәнең практик файдасын күз алдында тотып эш итүчәнлек




Прапорщик -1.Патша армиясендә иң кече офицер чины... 2.Россия арм. сроктан тыш хезмәт итүче кече командир




Прахлау -(ПРАХЛАП) -Кабалану, атылу-бәрелү




Преамбула -Берәр мөһим килешүнең, актның кереш өлеше




Превентив -с.Саклану өчен, алдан кисәтү максаты белән ясалган [превентив һөҗүм]




Предикат -1.лог.Фикер йөртүнең предметы турында хөкем; логик хәбәр 2.лингв.Хәбәр(5)




Предикатив -с.Асылы предикат булган




Предмет -1.Сизү органнары ярдәмендә барлыгы беленә торган теләсә нинди конкрет җисем, әйбер, күренеш 2.Һәртөрле фикерләү, сөйләм, танып-белү һәм иҗади эшчәнлекнең эчтәлеген тәшкил иткән нәрсә, тема 3.Уку-укыту эшендә өйрәнелә торган аерым фән




Предметлылык -Берәр нәрсәдә матди эчтәлек булу, предметлар, әйберләр дөньясы белән бәйләнеш




Предприятие -Җитештерү яки сәүдә берәмлеге (мәс. завод, кибет һ.б.) ; шундый берничә берәмлек берләшмәсе




Председатель -РӘИС -1.Җыелышны яки утырышны алып бару өчен сайланган кеше 2.Кайбер оешма, берләшмә, җәмгыять яки алардагы бүлекләрнең җитәкчесе




Презерватив -и.Балага узудан һәм венерик авыру йогудан саклану өчен кулл.тор. бик юка, кечкенә яры капчык




Президент -(ПРЕЗИДЕНТЛЫК) -1.Берәр җәмгыятькә яки оешмага җитәкчелек итү өчен сайланган председатель 2.Билгеле бер срокка республика башлыгы итеп сайланган кеше




Президиум -Җыелыш яки киңәшмәне алып бару өчен сайланган орган. Кайбер оешмаларның җитәкче органы. Шул органга кергән кешеләр




Презумпция -Берәр фактны киресе расланганга кадәр юридик яктан дөрес дип табу [гаепсезлек презумпциясе]




Прейскурант -Товарларның төрләре һәм бәяләре тур. белешмә исемлек




Прелат -Католик һәм англикан чиркәүләрендә югары дәрәҗәле рухани (архиепископ, епископ, монастырь башлыгы)




Прелюдия -1.Музыкаль әсәргә кереш 2.күч.Берәр нәрсәнең башлангычы, кереше 3.Ныклы формасы булмаган һәм күбесенчә фортепьяно өчен язылган мөстәкыйль музыкаль пьеса




Премиаль -с.Премия итеп бирелгән, Премия бирү өчен билгеләнгән




Премия -1.Билгеле бер өлкәдә ирешкән уңышлар, күрсәткән хезмәтләр өчен бирелә торган бүләк [Тукай премиясе] 2.Җитештерү нормасын яхшы сыйфат белән үтәгән өчен эшче һәм хезмәткәрләргә эш хакыннан (тариф ставкасыннан) тыш бирелә торган өстәмә түләү




Премьер -1 Премьер-министр -Хөкүмәт башлыгы, министрлар советы яки министрлар кабинеты рәисе 2.Баш рольләрне башкаручы артист




Премьера -Пьеса, опера, балет һ.б.ш. беренче тапкыр сәхнәгә куелышы




Препарат -1.Хайван яки үсемлек организмының тикшеренү, өйрәнү өчен әзерләнгән кисәкләре 2.Тикшеренү өчен әзерләнгән химик матдә 3.Фабрикада, лабораториядә әзерләнгән химик продукт яки дару




Препаратор -Фәнни оешмада препаратлар әзерләүче хезмәткәр




Препозиция -(ПРЕПОЗИТИВ) -лингв.Җөмлә кисәгенең үзе турыдан-туры буйсынган яки ярашкан җөмлә кисәге алдында торуы (мәс. кызыл байрак)




Прерия -Төньяк Америкада уртача климатик зонадагы киң дала




Прерогатива -Дәүләт органының, вазифа башкаручының өстенлекле хокукы, привилегиясе




Пресвитер -Бөек Британиядә һәм кайбер башка илләрдә протестантлар оешмасының сайлап куелган җитәкчесе




Пресс -1.Әйберләрне кысып тыгызлый, эшкәртә яки ясый торган машина, җайланма; эскәнҗә 2.Пресс-папье




Пресса -Вакытлы матбугатның (газета-журнал һ.б.ш.) гомуми исеме. Вакытлы матбугат вәкилләре, журналистлар




Пресс-атташе -Дипломатик вәкиллекнең матбугат белән шөгыльләнүче хезмәткәре




Пресс-бюро -1.Съездлар, корылтайлар, конференцияләр, киңәшмәләр вакытында матбугат органнарына хәбәрләр биреп тору өчен оештырыла торган редакцион аппарат 2.Матбугат органнарын әзер мәкаләләр, информация, иллюстрацияләр һ.б. белән тәэмин итеп тору өчен матбугат, телеграф агентлыкларында һ.б. оештырылган даими бүлек (редакция)




Прессинг -Спорт уеннарында көндәшеңә ирекле хәрәкәт итәргә ирек бирмәү (саклануның бер төре)




Пресс-клуб -Журналистлар клубы




Пресс-конференция -Һәртөрле политик, фәнни һ.б.ш. мәсьәләләр буенча информация бирү өчен дәүләт, фән, җәмәгать эшлеклеләренең матбугат вәкилләре белән очрашуы




Пресслау -Пресс белән кысу, бастыру, тыгызлау




Пресс-папье -1.Астына киптергеч кәгазь беркетелгән дуга сыман пластинка яки такта (язу әсбабы) 2.Өстәл өстендә яткан кәгазьләрне бастырып кую өчен бронзадан, мәрмәрдән һ.б. ясалган авыр әйбер




Пресс-үзәк -Съездларда, җыелышы-киңәшмәләрдә журналистларны, радио һәм телевидение комментаторларын информация белән тәэмин итүче матбугат органы һәм шул орган урнашкан бина; берәр әһәмиятле урында тора торган журналистлар үзәге




Престиж -Йогынты һәм ихтирам: Абруй




Престижлы -с.Йогынтыга һәм ихтирамга ия булган: Абруйлы




Престо -1.Бик тиз (музыкаль әсәрне башкару темпы тур.) 2.Бик тиз уйнала торган музыка әсәре яки шуның бер кисәге




Претендент -Үзенә берәр нәрсә дәгъва итүче, берәр нәрсәгә хакы булган кеше; дәгъвачы




Претензия -1.Дәгъва 2.Берәр нәрсәгә ризасызлык, канәгатьсезлек белдерү, жалоба. Урынлы таләп 3.Сатып алучының, кредиторның, заказ бирүченең килешү шартларын бозган подрядчыга, бурыч алучыга, заказ алучыга рәсми протест белдерүе




Префект -1.Борынгы Римда: амд. һәм хәрби хезмәт урыннарының һәм шул урыннарда эшләүчеләрнең гомуми исеме 2.Префектура башлыгы 3.Кайбер илләрдә полиция начальнигы




Префектура -1.Рим империясендә административ бүленеш берәмлеге 2.Адм.-территориаль берәмлек белән җитәкчелек итү органы 3.Префект һәм аның канцеляриясе урнашкан бина




Преферанс -Кәрт уенының бер төре




Префикс -Сүзнең алдына ялгана торган кушымча; алкушымча (мәс. "антистатик" сүзендә "анти-", "амораль" сүзендә "а-")




Префиксаль -с.Префикс кушудан торган




Префиксация -Префикс кушып сүз ясау




Прецедент -1.Элек булган һәм шуңа охшашлы башка хәлләр өчен үрнәк яки аклану дәлиле булып хезмәт итә торган хәл 2.Бертөрле яки охшаш мәсьәләләрне хәл итү өчен алдан ук үрнәк итеп чыгарылган суд карары




Преципитат -1.хим.Утырма 2.Ак порошок сыман фосфорлы ясалма ашлама




Прибор -1.Нәр.б. үлчәү яки күзәтү, нәр.б. идарә итү һ.б.ш. өчен махсус җайланма 2.Берәр эш өчен әсбаплар җыелмасы, комплекты; җиһаз, дирбия




Приват-доцент -Патша Россиясендә һ. Көнбатыш Европа илләрендә: югары уку йортында штаттан тыш эшләүче укытучының гыйльми исеме; шуңа ия булган кеше




Приват-доцентура -Приват-доцент исеме яки хезмәт урыны




Прививка -Нин.б. авырудан саклап калу өчен организмга кертелә торган дару




Привилегия -Өстенлек, махсус хокук




Привод -1.Нин.б. машинаны, механизмны һ.б.ш. хәрәкәткә китерү өчен җайланма 3.Әйләнү хәрәкәтен электр чыганагыннан, двигательдән машиналарга, станокларга күчерү җайланмасы




Приговор -сөйл.Суд карары, суд хөкеме




Приз -I.Ярышта өстен чыгучыга бирелә торган бүләк. II.ПРИЗ -Диңгез сугышы вакытында яулап алынган һәм халыкара хокук буенча яулап алучының милкенә әверелә торган дошман судносы яки башка мал-мөлкәт




Призер -Приз(I) алучы




Призма -1.Ике нигезе бер-беренә параллель тигез күппочмаклардан һәм ян кырлары параллелограммнардан торган күпкырлы җисем 2.Катлаулы яктылыкны спектрга таркату, яктылык нурларының юнәлешен үзгәртү һ.б. өчен оптик, приборларда кулл.тор. үтә күренмәле күппочмаклык яки өчпочмаклык




Призматик -с.1.Призма рәв. 2.Призма барлыкка китергән




Призыв -1.Хәрби хезмәткә алу кампаниясе 2.Хәрби хезмәткә бер үк вакытта алына торган яшьтәшләр




Призывник -Хәрби хезмәткә алынучы кеше




Прииск - Прииска -Кыйммәтле казылмалар, ташлар, металлар табыла торган урын [алтын п.сы]




Приказ -1.Оешма, предприятие, власть органы башллыгының рәсми боерыгы; Боерык. Гаскәри башлык тарафыннан бирелеп, буйсынган кешеләр берсүзсез үти торган әмер. Шундый әмер, боерык язылган кәгазь 2.тар.XVI-XVIII гас. рус дәүләрендә идарә эшләренең аерым тармагын алып барган оешма




Приказчик -иск.1.Кибет хуҗасына ялланып товар сатучы хезмәткәр 2.Алпавыт утары белән идарә итүче хезмәткәр




Прилавка -Кибеттә сатучы белән сатып алучыларны аеру һәм товар күрсәтү, сату өчен алды ябык озын өстәл




Прима -1.муз.Гамманың беренче баскычы 2.Авазлар рәтенең бер баскычындагы интервал 3.Инструменталь ансамбльнең бер уен коралында гына алып барыла торган беренче, төп партия. Ансамбльдә төп партияне башкаручы кеше яки төп партия алып барыла торган музыка коралы 4.Балалайканың сопрано төре




Прима-балерина -Балетта төп партияләрне башкаручы биюче




Примадонна -Опера яки опереттада төп партияләрне башкаручы җырчы хатын-кыз




Приматлар -Югары төзелешле имезүчеләр төркеме (ярым маймыллар, маймыллар һәм кешеләр)




Примитив -(ПРИМИТИВЛЫК) (ПРИМИТИВЛАШУ) -с.1.Катлаулы булмаган. Өстән-өстән генә, гадиләштерелгән 2.Белеме һәм культурасы түбән, тар карашлы 3.Иң башлангыч стадиядә булган, түбән төзелешле




Примочка -Чүпрәккә, мамыкка сеңдереп, авырткан җиргә куела торган сыек дару




Примула -Нәүрүз гөле




Примус -Керосинны насос белән яндыргычка өрдереп яндыра торган җылыту, аш әзерләү приборы




Принтер -Компьютердагы информацияне (текстны, сүрәтне һ.б.ш.) кәгазьгә бастырып чыгара торган җайланма




Принц -Көнбатыш Европа һ.б. кайбер илләрдә король яки кенәз гаиләсе членының титулы; шул титулдагы кеше




Принцесса -Принц хатыны яки кызы. Король кызы




Принцип -1.Берәр теория, тәгълимәт, фән һ.б.ш.ның төп, нигез кагыйдәсе, тезисы. Берәр эшчәнлек өчен җитәкче кагыйдә, күрсәтмә 2.Берәр нәрсә тур. төп фикер, төп караш, эчке ышаныч 3 Принципта -Нигездә, асылда




Принципиаль -(ПРИНЦИПИАЛЬЛЕК) -с.1.Принциплар белән бәйле, принципларга нигезләнгән, предметның асылы белән бәйле. Нәр.б. асылына кагыла торган. Нигездән, асылдан 2.Билгеле бер принципларга гына таянып эш итә, шулардан читкә тайпылмый торган




Принципсыз -(ПРИНЦИПСЫЗЛЫК) -Принциплары, тотрыклы карашлары булмаган, кагыйдәләр белән исәпләшми торган




Приоритет -1.Нин.б. ачыш ясауда, тикшеренүдә, уйлап табуда беренчелек. 2.Нин.б. эшчәнлек төренә, җитештерү тармагына яки социаль катламга өстенлекле игътибар, ярдәм




Припас -Туплардан, мылтыклардан һ.б.ш. ату өчен снаряд, патрон




Пристав -Патша Роcсиясендә җирле полиция башлыгы




Пристань -Пароходлар туктау, йөк бушату яки төяү, пассажирлар төшерү яки утырту өчен җиһазланган урын, корылма




Присяжный -Суд эшләрен тикшерүгә катнаштырыла торган кеше




Притон -Әшәке, бозык эшләр өчен җыела торган урын, йорт




Прицел -сөйл.Төзәгеч




Прицеп -татарчасы Тагылма




Причал -1. Пристаньның пароходлар туктау, йөк төяү һәм бушату өлеше 2.Көймә, пароход һ.б.ны пристаньга бәйләп куя торган юан аркан




Прическа -Чәчләрнең тараганнан, бөдрәләткәннән, кискәннән соң булган торышы




Пришан -диал.Тузгыган, таралган [пришан чәчләр]




Приют -Ятим һәм тәрбиячесез калган балаларны тәрбияләү оешмасы; балалар йорты. Яисә картлар, инвалидлар йорты




Проба -1.Берәр нәрсәнең анализ, сынау өчен алынган бер өлеше 2.Эретмәдә алтын-көмеш өлешенең микъдары; алтын-көмеш әйберләрдә шул микъдарны күрсәтә торган келәймә




Пробирка -Лаборатория эшендә кулл.тор. бер башы йомык пыяла көпшә




Проблема -Хәл ителергә тиешле теоретик яки практик мәсьәлә




Проблематик -с.Берәр проблема тикшерүгә, чишүгә багышланган, проблема чишү белән бәйле




Проблематика -Проблемалар җыелмасы




Провансаль -Йомырка сарысына үсемлек мае, бераз серкә, горчица һ.б. аш тәмләткечләр салып ясалган соус




Провизор -Югары квалификацияле аптека хезмәткәре, фармацевт




Провинциал -Провинциядә(4) яшәүче кеше. кимс.Провинциядә яшәүчеләргә хас гадәтләре, сыйфатлары булган, тар карашлы кеше




Провинциализм -лингв.Диалектизм




Провинциаль -с.1.Провинциядә яши, эшли торган 2.күч.кимс.Беркатлы, хәйләсез (кеше тур.)




Провинция -1.тар.Борынгы римлылар тарафыннан басып алынган һәм Рим баскагы идарә иткән өлкә, ил 2.тар.XVIII гас. Россиядә адм.-территориаль берәмлек, губернаның бер өлеше 3.Кайбер илләрдә адм.-терр. берәмлек 4.Илнең башкаласыннан ерак булган җир, өлкә, периферия




Провитамин -Хайван организмында витаминнар барлыкка китерә торган матдә




Проводник -Вагонда чисталык, тәртип саклаучы тимер юл хезмәткәре




Провокатор -1.Яшерен оешмага үтеп кергән полиция (милиция һ.б.ш.) агенты 2.Коткы таратучы, Провокация ясаучы




Провокацион -с.Асылда провокация булган, провокация максаты белән эшләнгән




Провокация -1.Хәвефле, һәлакәтле эшләргә котырту, өндәү; Коткы. Нин.б. хыянәтчел эшчәнлек 2.мед.Авыртуны ясалма рәв. кузгату, көчәйтү 3.Орлыкның шытуын ясалма рәв. тизләтү




Прогимназия -Патша Россиясендә тулы булмаган урта мәктәп




Прогноз -1.Фәнни мәгълүмәт нигезендә берәр вакыйганың, эш-хәлнең, күренешнең үсеше һәм булачак нәтиҗәсе турында алдан әйтү 2.Метеорологик мәгълүмәткә таянып, киләчәк көннәрдәге һава торышын алдан билгеләү 3.Авыруның ничек узуына карап аның ни белән бетүен алдан әйтү




Прогностика -Прогноз ясау теориясе һәм практикасы




Программ -с.Программаны чагылдыра, аңлата торган, программа. сыйфатындагы




Программа -1.Киләчәк эшләрнең, эшчәнлекнең планы 2.Исәпләү машинасында, компьютерда үзаллы рәв. эш башкара торган инструкцияләр җыелмасы. Машина, станок һ.б.ш. җайланмалар автоматик рәв. эшләсен өчен аларга бирелгән, салынган эш-хәрәкәт планы 3.Политик партия, дәүләт власте органының, җәмәгать оешмасының яки дәүләт, җәмәгать эшлеклесенең билгеләгән максатларын, киләчәктәге эшләрен эченә алган, бу эшләрнең принципларын аңлатып биргән документ. 4.Берәр җыелышны, эшне, кичәне һ.б.ш. уздыру планы, тәртибе 5.Концертта, циркта һ.б. куела, уйнала торган әсәрләр, номерлар җыелмасы. Радио-теле тапшырулар планы. Уйнала торган әсәрләр һәм рольләрне башкаручылар исемлеге; шулар язылган (басылган) кәгазь 6.Уку йортларында укытыла торган фәннең кыскача эчтәлеге һәм методологик күрсәтмәләре бирелгән аңлатма. Уку йортында, факультетта, курста укытыла торган фәннәрнең барысы. 7.Музыкаль әсәрнең темасы, сюжеты




Программалау -Исәпләү машинасында, компьютерда математик яки логик мәсьәләләрне чишү өчен программа төзү




Программист -и. Программалаштыру белгече, программа төзүче




Прогресс -АЛГАРЫШ -и.Үсеш процессында алга бару, түбәнге баскычтан югары баскычка күчү, камилләшү




Прогрессив -с.1.Акрынлап үсә, арта, көчәя бара торган; пропорциональ рәв. үсә торган 2.Алдынгы




Прогрессивка -и.Нормадан тыш эшләнгән продукция өчен әйбер саны артуга карап акрынлап өстәлә торган бәяләр системасы буенча түләү (эш хакын эш башыннан түләүнең бер төре)




Прогрессист - Прогрессчы -Прогресс тарафдары




Прогрессия -Теге яки бу тәртиптәге саннар рәтенә даими бер санны кушып бару нәтиҗәсендә [арифметик п.] яки даими бер санны тапкырлау нәтиҗәсендә [геометрик п.] барлыкка килгән саннар рәте




Прогул -Сәбәпсез эшкә чыкмау, эштән калу




Продналог -1921-1923 елларда авыл хуҗ. продуктларын натуралата түләтү




Продотряд -Хәрби коммунизм чорында продразверстка буенча азык-төлек җыеп йөрүче кораллы отряд; азык отряды




Продразверстка -Хәрби коммунизм чорында (1919-1921) барлык игенне мәҗбүри рәв. дәүләткә тапшыру, шул турыда дәүләт заданиесе




Продукт -1.Нин.б. эшчәнлек, хезмәт нәтиҗәсендә барлыкка килгән әйбер, матдә һ.б. 2.Химик яки башка юл белән табылган матдә 3.Азык-төлек, азык




Продуктив - Продуктлы -с.Күп продукт бирә торган




Продукция -Билгеле бер вакыт арасында предприятие, индустрия тармагы яки халык хуҗалыгы җитештереп чыгара торган әйберләр җыелмасы. Эшләп чыгарылган, җитештерелгән аерым әйбер




Проект -1.Берәр корылманың, төзелешнең, әйбернең алдан төзелгән язма планы, сызымы 2.Берәр нәрсә оештыру, төзү планы 4.Берәр документның аны расланганчыга кадәр фикер алышу, төзәтмәләр кертү өчен алдан төзелгән тексты




Проектант -Проект төзеп, аны яклаучы кеше




Проектлау - Проектлаштыру -Проект төзү, әзерләү




Проектор -Берәр нәрсәнең зурайтылган сүрәтен экранга төшерү өчен кулл.тор. яктылык приборы; Проекцион аппарат




Проекция -(ПРОЕКЦИЯЛӘҮ) -1.Күләмле фигураларны яссылыкта бирү, сызым белән күрсәтү 2.Рәсемнәрне, сызымнарны, кинокадрларны оптик юл белән зурайтып экранга төшерү




Прожект -иск.Проект, план. ирон.Тормышка ашмаслык, нигезсез проект, план




Прожектер -Тормышка ашмаслык проектлар төзү белән мавыгучы




Прожектор -Көчле яктылык чыганагыннан һәм зур батынкы көзгедән торган яктылык приборы




Проза -1.Чәчмә сөйләм; шигъри булмаган сөйләм. Чәчмә әсәрләрдән торган әдәбият; сөйләмнең чәчмә төре белән язылган матур әдәбият әсәрләре 2.күч.Көндәлек тормыш; тормыш өчен кирәкле, гадәти нәрсә




Прозаизм -Шигырьдә прозага хас булган сөйләм (сүзләр)




Прозаик -I.Проза әсәрләре язучы. II.ПРОЗАИК -с.Проза белән язылган. прозага хас, коры, төссез. Көндәлек, гадәти, кызыксыз, эчпошыргыч




Прозектор -Мәетләр яру белән шөгыльләнүче врач




Производство -ҖИТЕШТЕРҮ -Җәмгыять яшәеше өчен кирәкле булган матди байлыклар җитештерү. Продукция әзерләү белән турыдан-туры бәйләнгән эш. Халык хуҗалыгының яки индустриянең бер тармагы




Прокат -I.Прокатлау ысулы белән эшкәртелгән әйберләр. II.ПРОКАТ -Берәр нәрсәне билгеле бер хак белән вакытлыча файдалану




Прокатлау -Металлны әйләнеп торган ике вал арасыннан үткәреп юкарту




Прокламация -Агитация максаты белән таратыла торган политик эчтәлекле листовка




Прокуратура -Законнарның дөрес үтәлешен күзәтү һәм закон бозучыларны җавапка тарту белән шөгыльләнә торган дәүләт органы




Прокурор -1.Законнарның төгәл үтәлешен күзәтүче дәүләт хезмәткәре 2.Суд процессында дәүләт гаепләүчесе




Пролетар -с.Пролетарийларныкы булган. Пролетарийларга хас. и.Пролетарий




Пролетариат -Кап. җәмгыятьтә үзләренең җитештерү чаралары булмаган һәм буржуазия тарафыннан эксплуатацияләнә торган яллы эшчеләр, пролетарийлар сыйныфы




Пролетарий -1.Капиталистик җәмгыятьтә үз җитештерү чаралары булмаган яллы эшче 2.Борынгы Римда ярлылар сословиесеннән булган граждан




Пролеткульт -(ПРОЛЕТКУЛЬТЧЫ) -1917-1932 елларда "лаборатория" юлы белән пролетариат культурасы төзү турында ялгыш идеяләр үткәргән культура-агарту оешмасы




Пролог -1.Әдәби яки музыкаль әсәрнең, спектакльнең кереш өлеше 2.күч.Нәр.б. башлангычы




Промтовар -Көнкүреш өчен әһәмияте зур булган промышленность товарларының гомуми атамасы (мәс. тукыма, кием, аяк киеме, трикотаж һ.б.)




Промысел -1.Җәнлек, кош, балык һ.б.ш. аулау предприятиесе, яки предприятиеләр төркеме. Ауларга, тотарга яраклы [промысел кошлары] 2.Индустрия чималы табу предприятиесе яки предприятиеләр төркеме [нефть промыселы]




Промышленность -1.Билгеле бер җитештерү предприятиеләре; индустрия [авыр п., эшкәртү п.е] 3.с.Нык үскән, көчле индустриясе булган [п. районы]




Прообраз -1.Киләчәк өчен үрнәк, образ 2.Прототип -Әдәби персонаж тудыруда авторга үрнәк булып хезм. иткән зат. Беренче үрнәк, оригинал




Пропаганда -(ПРОПАГАНДАЛАУ) -1.Нин.б. идеяне, өйрәтмәне халыкка җиткерү һәм тирәнтен аңлату. Киң массаларга политик характердагы идея тәэсире




Пропагандист -Нин.б. идеяне, өйрәтмәне пропагандалаучы кеше




Пропан -Ягулык итеп кулл.тор. органик кушылма (C3H8)




Пропедевтика -Берәр фәннең кыскача башлангыч, кереш курсы




Пропеллер -Самолет, аэроплан, глиссер һ.б.ш. хәрәкәткә китерә торган винт




Пропилен -Нефть эшкәрткәндә чыга һәм техникада файд. торган органик кушылма, газ (C3H6)




Прописка -Кем.б. билгеле бер урында торуын рәсмиләштерү; шул турыда паспортка ясалган билге




Прополис -Бал кортлары ачылып килгән бөреләрдән җыеп умарта эченә, ярыкларга сылый торган сумалага бай матдә; тома балавыз




Пропорциональ - Пропорцияле -(ПРОПОРЦИОНАЛЬЛЕК, ПРОПОРЦИЯЛЕЛЕК) -с.1.Бер предмет кисәгенең, өлешенең үлчәве (күләме) икенчесенекенә карап зур яки кече була торган. Пропорцияләре дөрес булган 2.мат.Бер зурлыкның кыйммәте зураюга (кечерәюгә) карап, икенче зурлыкның кыйммәте шулкадәр зурая (кечерәя) торган 3.Пропорцияләрне саклауга нигезләнгән




Пропорция -1.Кисәкләрнең, өлешләрнең үзара чагыштырма бәйләнеше. Нин.б. әйбернең аерым өлешләре, кисәкләре арасындагы микъдар бәйләнеше 2.мат.Ике чагыштырманың үзара тигезлеге




Пропуск -1.Берәр урынга яки бинага керү өчен документ, рәсми таныклык 2.Пароль




Прораб -Төзү эшләрендә турыдан-туры җитәкчелек итүче техник яки инженер




Проран -1.Елга яңа юнәлештә аксын өчен яр яки дамбаның җимерелгән өлеше 2.Шлюзлар эшли башлаганчы пароходлар йөрү өчен плотинада буылмый калган су юлы




Проректор -Ректор урынбасары




Проспект -I.Гадәттә, киң, туры, озын урам. II.1.Басылып чыга торган китап-журналның планы, кыскача эчтәлеге 2.Реклама




Пространство -филос.Материя яшәешенең озынлык һәм күләм белән характерлана торган гомуми төп объектив формаларының берсе




Прострация -и.кит.Чиктән тыш төшенкелек, тирә-юньгә тулы битарафлык




Просцениум -Сәхнәнең пәрдә алдындагы өлеше




Протеже -Протекция белән файдаланучы, кемнең дә булса даими яклавы (канаты) астында булган кеше




Протез -Ясалма аяк, кул, теш һ.б.




Протеза -лингв.Ике яки берничә тартыкка башланган чит сүзләр алдына әйтелештә сузык аваз өстәлү (мәс. ыстакан, ыстина)




Протеин -1.Гади аксымнар һәм аксым булмаган матдә кушылмасыннан торган катлаулы аксым 2.Күзәнәкләрнең нигезе булган гади аксым




Протектор -Шин покрышкасының гадәттә сырлы, калын, нык тышлы катламы, тышчасы




Протекторат -Көчлерәк дәүләткә көчсезрәк дәүләтләрнең бәйлелек формаларының берсе




Протекционизм -Үз иле индустриясен һәм авыл хуҗалыгын үстерү, аларны чит ил конкуренциясеннән саклау максаты белән чит илләрдән кертелә торган товарларга зур таможня пошлиналары салу политикасы




Протекция -Зур урындагы, сүзе үтә торган кешенең кемнең дә булса эшенә булышуы, ярдәме, аны яклавы




Протест -1.Берәр нәрсәгә катгый каршы төшү, ризасызлык белдерү 2.Берәр карарга рәсми ризасызлык белдерү [прокурор протесты] 3.Вексель белән алынган бурыч тиешле срогында түләнмәү турында рәсми раслау




Протестант -Протестантлык тарафдары




Протестантлык -XVI гас. реформация чорында католиклыкка протест йөзеннән барлыкка килгән төрле дини тәгълимәтләрнең гомуми исеме




Противогаз -Агулаучы матдәләрдән, газлардан, төтеннән һ.б. саклану өчен фильтрлы битлек




Протодьякон -Зур чинлы дьякон




Протоиерей -Зур чинлы иерей (рухани)




Протокол -1.Беркетмә 2.Дәүләтләр арасында язма килешү




Протон -Матдәнең атом төше составына керә торган уңай корылмалы элементар кисәкчек




Протоплазма -ЦИТОПЛАЗМА -Хайван һәм үсемлек күзәнәкләрендә бара торган тереклек процессларының нигезе булган ярым сыек матдә




Протуберанец -Кояш дискысының кырыена ыргылып чыга торган якты кызган газлар




Проф... -Кушма сүзләрдә "профессиональ союз" мәгънәсендәге беренче кисәк (мәс. профком, профактив)




Профан -Берәр өлкәдә мәгълүмәте булмаган, надан, томана




Профанация -Нәрсәне.б. надан караш белән бозып күрсәтү, түбәнсетү




Профашистик -Фашизмны яклый торган, фашизм интересларын күзәтә торган




Профессионал -Нин.б. бер эшне үзенең төп профессиясе, һөнәре итеп алган кеше




Профессионализм -1.Профессиональ осталык, нәр.б. профессиональ сыйфаты 2.лингв.Берәр профессия кешеләре теленә хас сүз яки тәгъбир




Профессиональ -с.1.Профессиягә бәйләнешле 2.Профессионал булган [п. рәссам]




Профессия -Билгеле бер әзерлек, белем таләп итә һәм яшәү, көн күрү чарасы булып санала торган эшчәнлек, хезмәт, эш төре




Профессор -Югары уку йортларында эшләүче югары квалификацияле укытучыларга яки фәнни-тикшеренү оешмаларында берничә фәннәр кандидаты тәрбияләгән фәнни хезмәткәрләргә (фән докторларына) бирелә торган гыйльми исем, шуңа ия кеше




Профессура -1.Профессор исеме яки урыны 2.Профессорлар




Профилактик -с.Профилактика өчен билгеләнгән, профилактика максаты белән үткәрелә торган




Профилактика -1.Авыруны булдырмау өчен алдан күрелгән чаралар 2.Берәр нәрсәне (машиналарны, аппаратларны һ.б.) вакытыннан элек тузудан, ватылудан саклау чаралары 3.күч.Берәр нәрсәне булдырмау өчен кисәтү чаралары




Профилакторий -1.Профилактика, дәвалау-савыктыру оешмасы 2.Яңа туган бозаулар, бәрәннәр өчен бина яки бүлмә 3.Профилактик-техник ремонт өчен бина




Профиль -кит;1.Кеше йөзенең яки предметның яннан күренеше 2.Берәр җирнең, әйбернең вертикаль киселеше 3.Прокатның аркылы киселеш формасы 4.Хуҗалыкның, нин.б. белгечлекнең оешманың асылын, эш юнәлешен билгели торган төп сыйфатлар җыелмасы [институтның профиле]




Профком -Җирле профсоюз оешмасы комитеты




Профмәктәп -Профессиональ белем бирә торган уку йорты




Профоешма -Җирле профсоюз оешмасы




Профорг -Профсоюз оештыручысы




Профсоюз -Профессиональ союз




Процедура -1.Берәр эш башкаруның алдан билгеләп куелган эзлекле тәртибе 2.Врач билгеләгән дәвалау чарасы (ванна, массаж һ.б.)




Процент -1.Бер бөтен, бер берәмлек итеп алынган санның йөздән бер өлеше (% билгесе белән белдерелә). Бер берәмлек итеп алынган нәрсәнең йөздән бер өлешкә кадәр үлчәнә торган микъдары [планны 124 процентка үтәү] 2.Капиталның һәр йөз сумына (долларына һ.б.) алына торган килер, керем 3.Ссудага бурычка бирелгән акчадан файдаланган өчен шул ссуда яки бурыч биреп торучыга түләнә торган акча 4.Эшләгән эш яки килернең күпме булуына карап түләнә торган эш хакы




Процесс -1.Берәр эш-хәлнең, күренешнең эзлекле рәв. алмашынып торуы, үсеш барышы. Нин.б. нәтиҗәгә ирешүне күздә тоткан эзлекле хәрәкәт 2.Суд эшләрен карау, тикшерү тәртибе. Куелган тәртип буенча суд эшләрен алып бару




Процессия -Гадәттә бик күп кешеләр катнашында тантаналы йөреш, барыш




Процессор -Компьютерның программаларны үти, исәпләү процесслары белән идарә итә, периферия җайланмаларын эшләтә торган үзәк җайланмасы




Процессуаль -с.Процесска(2) бәйле [процессуаль хокуклар]




Прошение -Берәр оешма яки власть иясе исеменә язма үтенеч, гариза




Прр - Пыр - Пыр-пыр -Кечерәк кош очып киткәндә, канатларын тиз-тиз какканда, берәр нәрсә әйләнгәндә яки дерелдәп торганда чыккан тавышны белдерә. рәв.Шундый тавыш чыгарып; пырылдап. ПЫР ТУЗДЫРУ - Пранлату - Пыркыту -(ПЫР ТУЗУ) -1) Тәртипсез рәв. тарату, сибү 2) Таркату, җимерү, тар-мар итү 3) Бик нык ачулану, дулау. ПЫР ТУЗЫП -рәв.Бик каты, бик кызу (йөрү, кул чабу тур.)




Пружина -1.Берәр механизмның, җайланманың күбесенчә спираль рәв. бөтерелгән (бөгелгән) сыгылмалы корыч тасмадан яки корыч чыбыктан торган бер кисәге




Прусс -1.Балтик диңгезенең көньяк яр буенда, түбән Висла һәм Неман елгалары янында яшәгән һәм юк ителгән, ә беразы немецлаштырылган балтик кабиләләре төркеме. 2.Элекке Пруссия дәүләтендә яисә Пруссия җирендә туып-үскән немец; Пруссак




Прх - Пырх -Көчкә тыелып торганнан соң кинәт көлеп җибәргәндә булган тавышны белдерә. Кош кинәт очып киткәндә канат кагудан барлыкка килгән яки ат пошкырганда чыккан тавышны белдерә




Прюнель -Аяк киемнәренең өске өлешенә, мебель тышлауга китә торган юка, тыгыз киҗе-мамык, ефәк яки йон тукыма




Псалом -Псалтырьның бер җыры




Псаломчы -Чиркәүдә руханига дини йолалар үтәүдә ярдәм итүче хезмәткәр




Псалтырь -Христиан динендә: гыйбадәт вакытында көйләп укыла торган догалар җыентыгы; Библиянең бер өлеше




Псевдоклассицизм -XVII гас.-XIX гас. башына кадәрге чор әдәбияте һәм сәнгатендә антик үрнәкләргә иярүне һәм ныклы эстетик кануннар системасына буйсынуны күтәреп чыккан юнәлеш. Архитектурада шул ук чорда антик һәм яңарыш чоры архитектурасы традицияләрен эзлекле рәв. үстергән төп стильләрнең берсе




Псевдоним -Язучы, артист, рәссам һ.б. кайбер кешеләрнең үзенә үзе алган уйдырма исеме яки фамилиясе




Псевдономастика -Филологиянең һәртөрле псевдонимнарны ачу һәм өйрәнү белән шөгыльләнә торган тармагы




Псих - Психопат -гади.Үз-үзен тота алмый торган, нервлы кеше




Психастеник -с.Психастениягә бәйләнешле




Психастения -Бик нык кыюсызлык, куркаклык, һәрнәрсәдән шикләнү һәм бәйләнчек уйлар уйлаудан торган нерв авыруы




Психиатр -Психиатрия белгече - врач




Психиатрик -с.Психик авыруларны дәвалый торган




Психиатрия -Психик авыруларны һәм аларны дәвалау юлларын өйрәнә торган фән




Психик -с.Психикага бәйләнешле. ПСИХИК АВЫРУ -Ми күзәнәкләре зарарланган, нерв системасы какшаган кеше. ПСИХИК АТАКА -Оборонада торучыларны куркытуга, аларның психикасын, ихтыярын җимерүгә исәпләнгән атака




Психика -Тере организмнарның югары нерв эшчәнлегенә нигезләнгән аерым бер үзлеге (ул чынбарлыкны үз аңыңда яки нервларыңда чагылдыра алуда, тойгыларда, кичерешләрдә, ихтыярда һәм фикерләү үзенчәлекләрендә сизелә; рухи халәт. Шул үзлекләрнең конкрет чагылышы




Психо... -Кушма сүзләрдә "психикага бәйле" мәгънәсендәге беренче кисәк




Психоанализ -Психологиядә һәм психопатологиядә кешенең рухи тормышын психикадагы "аңсыз" нәрсәнең "аңлылык" өстеннән хакимлеге белән аңлата һәм җенси теләккә хәлиткеч әһәмият бирә торган юнәлеш




Психоаналитик -Психоанализга нигезләнгән




Психоз -1.Баш мие зарарланудан туган авыру халәт. Кеше психикасында сәерлек, нормадан тайпылыш 2.Берәр вакыйганың, идеянең, күренешнең һ.б.ш. кешеләрдә курку, ышаныч югалту, бәйләнчек фикерләр һ.б. тудырудан гыйб. көчле рухи тәэсире




Психолог -1.Психология белгече 2.Икенче бер кешенең психологиясен нечкә сизә торган кеше




Психологик -с.1.Психологиягә бәйле 2.Кешенең рухи халәтенә, психикасына бәйле 3.Персонажларның психологиясен тирәнтен сүрәтләүгә корылган [психологик драма]




Психология -1.Психик, рухи эшчәнлекнең закончалыкларын, формаларын өйрәнә торган фән 2.Нин.б. эшчәнлекнең шартлары булып торган психик процесслар җыелмасы 3.Психика, характер үзенчәлекләре, рухи халәт [ул кешеләрнең п.сен яхшы белә]




Психологизм -1.Философиянең нигезе итеп субъектив психологияне санаган идеалистик юнәлеш 2.Кешеләрнең рухи кичерешләрен, психологиясен тирәнтен сүрәтләргә, нечкәләп анализларга һәвәслек




Психологист -Психологизм тарафдары




Психоневрология -Медицинаның психик һәм нерв авыруларын өйрәнү һәм дәвалау тур. бүлеге




Психопатия -Рухи яктан какшау, психик нормаль булмау




Психопатология -(ПСИХОПАТОЛОГИК) (ПСИХОПАТОЛОГ) -Психик авырулар тур. гомуми тәгълимәт




Психотерапия -(ПСИХОТЕРАПЕВТ) -Кеше психикасына тәэсир итеп дәвалау методы (мәс. гипноз)




Психотехник -с.Психотехникага бәйләнешле




Психотехника -Практик психологиядә кешене берәр эшкә, профессиягә яраклы булу-булмавын билгеләү методларын өйрәнә торган бүлек




Психофизика -(ПСИХОФИЗИК) -Эксперименталь психологиядә тынычсызландыру дәрәҗәсе һәм аны сизү көче арасындагы үзара мөнәсәбәтне тикшерә торган бүлек




Психофизиология -(ПСИХОФИЗИОЛОГИК) -Психологиянең психик күренешләрне һәм алар нигезендә яткан физиологик процесслар арасындагы мөнәсәбәтне өйрәнә торган бүлеге




Психрометр -Һаваның дымлылыгын үлчи торган прибор




Пуансон -Металлны кысып эшкәртү өчен штампның кабарынкы өске кисәге




Публика -Театрга, кинотеатрга, циркка һ.б.ш. урыннарга җыелган тамашачылар. Җыелган халык, кешеләр. Вакытларын бергә уздыра торган кешеләр төркеме; җәмәгать




Публикация -Газета-журналларда, китапларда басылган, дөньяга чыгарылган хезмәт. Басма игълан




Публицист -Иҗтимагый-политик темаларга язучы кеше




Публицистик -с.Публицистикага бәйләнешле. Хәзерге көн өчен әһәмиятле мәсьәләләргә кагыла торган




Публицистика -1.Хәзерге көн өчен әһәмиятле темаларга багышланган иҗтимагый-политик әдәбият - әдәби жанр. Иҗтимагый-политик әдәбиятнең башка жанрдагы әсәрләрдә кулланыла, очрый торган үзенчәлекле сыйфатлары, элементлары [әсәрдә п.га бирелеп китү] 2.Публицистика жанры әсәрләре




Пугач -Уенчык пистолет




Пудель -Озын бөдрә йонлы бүлмә эте




Пудинг -Боткага яки эремчеккә җимеш, шикәр, йомырка, май һ.б. кушып кыздырып пешерелгән ашамлык




Пудра -(ПУДРАЛАУ) -Бик вак, йомшак порошок. Биткә, муенга яга торган шундый порошок; Кершән




Пул -I.иск.Акча, тәңкә [кесәң тулы пул да булсын]. II.ПУЛ -Капиталистик монополияләрнең бер формасы (бу очракта барлык табыш бер кассага керә һәм үзара алдан билгеләп куелган пропорцияләрдә бүленә)




Пулат -(Гадәттә таштан салынган) зур өй; сарай




Пулемет -(ПУЛЕМЕТЧЫ) -Пуляларны бик тиз ата торган автомат корал




Пуловер -Гәүдәгә сыланып тора торган, якасыз һәм каптырмасыз трикотаж фуфайка




Пулт - Пылт -Сыеклыкка берәр вак нәрсә төшкәндә, тамчы тамганда яки ут капылт сүнгәндә чыккан тавышны белдерә. ПЫЛТ ИТЕП -Каян да булса капылт кына, йомшак кына итеп (килеп чыгу тур.)




Пульверизатор -Сыекчаны тузан хәленә китереп бөркү приборы




Пульман -Зур, махсус төр товар вагоны




Пульпа -1.Теш эчендәге йомшак матдә (аңа нерв урнашкан була) ; теш йомшагы 2.Җир һәм тау эшләрен көчле басым астындагы су белән юдырып башкарганда барлыкка килгән тау токымы яки балчык белән су кушылмасы 3.Металлны аерып алу өчен су яки башка сыеклык салып сыеклатылган вак руда




Пульс -1.Йөрәк кысылып кан этәргәндә, кан тамырлары стенасының өзек-өзек тирбәнеше; тамыр тибеше. Капшаганда шул тибеш сизелә торган урын 2.күч.Тормышның, берәр эшчәнлекнең ритмы, темпы




Пульсар -Космостан даими рәв. бер көчле, бер көчсез радио импульслары җибәрүче нейтрон йолдыз




Пульсатор -Даими рәв. өзек-өзек хәрәкәтләр ясап торучы механизм; ток өзгәләгеч




Пульсация -1.Йөрәкнең, артериянең кабатланулы тибеше; канның ритмик хәрәкәте; пульс тибеше, тамыр тибеше 2.Берәр нәрсәнең өзлексез кабатланулы үзгәреше




Пульт -1.Берәр нәрсәне эшләтү, идарә итү приборлары куелган урын (өстәл, стенд һ.б.) 2.Музыка коралында уйнаганда ноталар кую өчен озын терәккә беркетелгән авыш тактадан торган җайланма




Пуля -Ату коралыннан ату өчен гильзаның өске өлешенә урнаштырылган очлы кургаш кисәге




Пума -Зур гәүдәле ерткыч кыргый песи




Пумала -1.Көлне, корымны себерү, идән юу һ.б.ш. эшләр өчен бер очына мунчала яки чүпрәк бәйләнгән озын таяк 2.Нәр.б. буяу өчен гадәттә кыска таяк очына утыртылган кыл бәйләме. ПУМАЛА БАШ -Тузгак чәчле хатын-кызга, яки гомумән хатын-кызга карата әйтелә




Пункт -1.Җир өстендә, Җир шарында билгеле бер урын. Кеше яши торган урын [торак пункт] 2.Берәр эш-шөгыль өчен махсус өй, бүлмә [диспетчерлык пункты] 3.Рәсми документта яки берәр текстта цифр яки хәреф белән билгеләнгән аерым статья, бүлек, параграф. Докладта, чыгышта, бәхәстә аерым фикер, мәсьәлә 4.Хәрефләрне һәм буш калган урыннарны исәпләү берәмлеге (0.4 мм)




Пунктир -Нокталар яки сызыкчалардан торган өзек-өзек сызык




Пунктуаль -(ПУНКТУАЛЬЛЕК) -с.Берәр эшне җиренә җиткереп үтәүчән, бик төгәл




Пунктуация -Тыныш билгеләрен кую системасы




Пункция -Авыруны билгеләү яки дәвалау максатыннан чыгып, кан тамырларын яки тәннең башка урыннарын кадап тишү




Пунсон -Матрица ясау өчен бер ягы кабарынкы хәрефтән яки башка билгедән торган дүрткырлы тимер кисәге, калып




Пунш -Кызыл аракыга, коньякка су, шикәр, лимон согы яки берәр җимеш суы кушып ясалган спиртлы эчемлек




Пупалау - Пупыну -Телне белер-белмәс сөйләшү. Текстны авырлык белән уку




Пурген -Эч йомшарткыч дару




Пуризм - Пуристлык -Телне барлык алынма сүзләрдән чистартуга омтылыш; телне һәртөрле неологизмнардан, стилистик кытыршылыклардан арындыру өчен көрәш




Пурист -Пуризм тарафдары




Пуристик -с.Асылы пуризм булган, пуризм белән сугарылган




Пуритан -1.XVI-XVII гас. Англиядә англикан чиркәвен католиклыктан арчуны максат итеп куйган дини-политик агым тарафдары 2.Гадәттән тыш әдәпле, әхлаклы тормыш алып бару тарафдары




Пурки -иск.хурл.1.Чакырылмаган җиргә, ашка, мәҗлескә садака алыр өчен йөрүче, соранырга яратучы кеше




Пурый -диал.эвф.Куянның бала хайваннар янында әйтелә торган исеме




Пуст -бор.Тире савыт, тире кап [ышанма син дустыңа, инә тыгар пустыңа]




Пута -диал.1.Гадәттә озынча тукыма кисәгеннән торган билбау; кушак 2.Түбә тактасының түбәнге башы белән кәрниз арасына кадаклана торган юка агач




Путал -(ПУТАЛЛАУ) -Бакыр һәм цинк эретмәсеннән торган ялган алтын. Шул эретмәдән торган буяу




Путч -Бер төркем заговорчыларның дәүләт перевороты ясарга авантюристик омтылышы; шундый дәүләт перевороты




Пух -Мылтык, туп атканда чыга торгын капылт, калын тавышны белдерә




Пушка -Туп(II)




Пүкелдәү -Пүп-пүк иткән тавыш чыгару, шундый тавыш белән эшләү




Пүк-пүк -Мотор эшләп, еш-еш, көч белән төтен чыкканда яки кечкенә пистолеттан атканда барлыкка килгән тавышны белдерә




Пүлән -сөйл.Агач кәүсәсенең ягар өчен киселгән кыска бер кисәге; түмәр, бүкән. Шуның балта белән ярылган бер яркасы




Пүнәтәй -Берәр кешенең өен тентегәндә, милеген язганда һ.б.ш. властьлар тарафыннан шаһитлык өчен чакырылган кеше; Танык




Пүскертү -гади.Кая да булса куып җибәрү




Пүчинкә -сөйл.Зур авылдан аерылып утырган кечкенә авыл яки гомумән кечкенә авыл




Пфенниг -Германиядә марканың йөздән бер өлешенә бәрабәр вак акча




Пфи - Пффи -Берәр нәрсәгә яки кешегә кимсетеп, аның берни әһәмияте, кыйммәте юк дип караганда әйтелә




Пшыйк -сөйл.Бернәрсә дә булмау, калмау турында әйтелә




Пывай-пывай -Бозау чакырганда әйтелә




Пыж -Ау мылтыгы патронында: дары белән ядрә арасына тыгыла торган киез, катыргы, тире кисәге




Пыжик -Төньяк боланының яшь бозавы тиресе. Шул тиредән тегелгән




Пыжу - Пәҗү -диал.Шиңү, йомшару, сулу (үсемлек тур.)




Пыжыгу -диал.Эсседән әлсерәү, тирләү




Пыжык -диал.Үпкәчел, юкка-барга турсаючан




Пыжылдау -Быжылдау




Пыжыту -диал.Берәр нәрсәне яки эшне харап итү; бөлдерү [кулы кычыткан - эшне пыжыткан]




Пылау -Майга салып, тәмләткеч кушып пешерелә торган итле дөгедән торган ашамлык




Пылаяк -сир.Ак бәкәлле (ат тур.)




Пылдыр-пылдыр -Кошлар канат какканда, тукыма җилдә җилфердәгәндә һ.б.ш. очракларда чыга торган җиңелчә тавышны белдерә. Бытыр-бытыр




Пылт-пылт -1) Бер күтәрелү, бер кысылу; бер кабыну, бер сүнә язу (ут яну тур.) 2) Кан күп килүдән яки башак сәбәптән сизелерлек булып тибү (бит, тән, кан тамырлары һ.б. тур.)




Пырак -Дини тәгълимәт буенча: теге дөньяда мөселманнарны күккә очырта торган канатлы ат




Пыранлату -1.Бик каты куу; куркытып качыру 2.Бик каты әрләү




Пыранлау -Бик каты ачулану, дулау, тавыш куптару




Пырахлау -Пырх иткән тавыш чыгару




Пыргу -диал.Пыр тузу




Пыргы -Зур басым белән су сиптерә торган насос эчәгесе очына киертелгән җиз көпшә; брандспойт [су сиптергәч пыргыдан, чыдый алмый ыргыган]




Пыргыту -1.Тузан, мамык шикелле нәрсәләрне бик нык туздыру 2.Көч белән, зур басым белән су сиптерү




Пырдымлы -диал.1.Җайлы, күндәм, басынкы, сабыр 2.Эш рәтен белүче, юньле 3.Бәрәкәтле, күпкә җитүчән




Пырдымсыз -(ПЫРДЫМСЫЗЛАНУ) - Пырдымы юк -1.Тиз кабынучан, сабырсыз, холыксыз, үз-үзен тота белми торган 2.Әрсез 3.Бәрәкәтсез




Пырлавык -Пыр итеп оча, әйләнә торган




Пырлау -(ПЫРЛАТУ) -Пыр итү, пырылдау 2.күч.Каты ачулану, дулау




Пырнал -бот.Очлы яфрак




Пырсылдау -"Пырс" кебегрәк тавыш чыгару. шундый тавыш чыгарып ярсу, усаллану




Пырт - Пырт-пырт -Әйбер кинәт кенә, бик аз гына ертылганда, мотор эшләп төтен, газ тонык шартлап чыкканда булган тавышны белдерә




Пыртаю -диал.Үпкәләү, турсаю




Пыртлавык - Пыртлый -Бер өлеше икенче өлешендәге ояга өлешчә кереп, кием капламаларын яки изүләрен төймәли торган калай сәдәп




Пыртлау -Пырт итү 2.күч.Кинәт, көтмәгәндә ачулану, әрләү, дулау




Пыртык -диал.Үпкәчел




Пыр-фыр -Пырылдау катыш фырылдау




Пырх-пырх -Өзек-өзек, кинәт-кинәт көлгәндә барлыкка килгән тавышны белдерә. Кош яки зуррак бөҗәк еш-еш, кинәт-кинәт канат какканда яки ат пошкырганда чыккан тавышны белдерә




Пырхылдау -Пырх-пырх килү




Пырылдау -(ПЫРЫЛДАТУ) (ПЫРЫЛДАВЫК) -1.Пыр иткән тавыш чыгару 2.Шундый тавыш чыгарып очу. Бик тиз һәм җитез хәрәкәт итү, йөрү, бию 3.күч.Ярсу, тиргәү, дулау




Пырылдык -с.Тиз ярсып, тиз кызып китүчән




Пыскаклау -Әкрен генә сибәләү (вак яңгыр тур.)




Пыску -(ПЫСКЫТУ) -1.Ялкынланмыйча, акрын гына төтен чыгарып яну. Ялкыны сизелер-сизелмәс булып яну 2.сөйл.Пыскаклау 3.күч.Бик аз гына, сизелер-сизелмәс дәрәҗәдә булу (тормыш, уй, хис һ.б.ш. тур.). Эчтән генә, кешеләргә сиздермичә генә берәр төрле уй, теләк, хис, эш белән мәшгуль булу [пыскып кына янган өмет чаткысы] 6.күч.Үкенү, өметсезләнү, төшенкелеккә бирелү [санга сукмыйлар дип пыскыдылар]




Пыскулы -1.Пыскый торган, пыскаклый торган 2.физ.Яктырткыч вак газ бөртекләре хасил иткән [пыскулы бушану]




Пыскый -диал.Сукыр лампа




Пыскылдау -1.Пысык-пысык иткән тавыш чыгару (елау тур.) 2.Пыс итеп һава чыгу




Пыс-пыс - Пысык-пысык -Тавыш чыгарыр-чыгармас акрын гына елаганда була торган тавышны белдерә




Пыт-пыт -ТЫТ-Тыт -Мотор эшләгәндә, каты җирлеккә өзек-өзек су тамганда, сыеклык сытылып чыкканда яки ут бер кабынып, бер сүнгәндә чыккан тавышны белдерә




Пытый-патый -сөйл.Сакау




Пытылдау -1.Пыт-пыт итү 2.Аңлашылыр-аңлашылмас, сакау сөйләшү; бытылдау 3.күч.Бертуктаусыз сөйләп тору, күп сөйләү




Пытымыр -Бертуктаусыз сөйли торган, күп сөйләшүчән




Пыты-пыты -Бертуктаусыз, күп итеп (сөйләү тур.); быты-быты




Пытырдау -(ПЫТЫРДАТУ) -1.Пытыр-пытыр итү 2.Бик күп, тиз һәм гадәттә аңлаешсыз сөйләү




Пытыр-пытыр -Мотор эшләгәндә, тукыма ертылганда, аңлаешсыз сөйләгәндә һ.б.ш. чыккан тавышны белдерә




Пых - Пых-пых -Авыр сулаганда, атканда һ.б. чыга торган өзек-өзек калын тавышны белдерә




Пыхылдау -Пых иткән тавыш чыгару




Пычак -1.Әйбер кисү, турау өчен бер башына сап куелган үткен, яссы металл кисәге 2.Берәр машина яки эш коралының кисү, турау өчен махсус детале 3.ПЫЧАК, ПЫЧАГЫМ -Җөмләдән аңлашылган эш-хәрәкәткә ачулану катыш ризасызлык төсмере биреп, эш-хәлнең юклыгын яки барлыгын белдерә [беләсең, пычагым!] 5.күч.Кемгә дә булса зур уңайсызлык, авырлык, начарлык китерә торган нәрсә. ПЫЧАК КЕРГЕРЕ -Әрләү, нык ачулану катыш ризасызлык белдерү өчен әйтелә. ПЫЧАК КЕРГӘН -Елаган, кычкырган баланы тиргәү өчен әйтелә. ПЫЧАК КИРӘКМЕ -"Тагы нәрсә җитми?". ПЫЧАК ТА БЕЛМИ -"Берни белми"




Пычакка-пычак -Нык дәрәҗә килешмәүчәнлек, дошманлык




Пычаклашу -Пычаклар тотып сугышу, чәнчешү




Пычкы -Агач, металл һәм таш кисү өчен бер ягы тешле, озынча яки түгәрәк, яссы корыч кисәгеннән торган корал. ПЫЧКЫ БАЛЫК -Озынча борынында пычкы тешләренә охшаш үсентеләре булган эре, ерткыч диңгез балыгы. ПЫЧКЫ ЧҮБЕ (ОНЫ, ВАГЫ, ЯРМАСЫ) -Пычкы белән киселгән нәрсәнең ярма сыман калдыгы




Пычкылау -Пычкы белән кисү




Пычкылдау -Чиләнеп, суланып тору, җылыда сүле агып тору [юештә ит пычкылдый]




Пычкычы -Пычкы белән урман кисүче, утын кисүче, такта яручы эшче




Пычрак -(ПЫЧРАКЛЫК) -с.1.Юешләнеп йомшарган, җепшегән. Юешләнеп йомшарган җир, туфрак, сыек балчык 2.Саф, чиста булмаган, һәртөрле шакшы катнашкан 3.Керләнгән, пычранган, шакшы. Тәнне, киемне пычрата, буйый торган 4.күч.Кабахәт, бозык, җирәнгеч, әхлакка сыймый торган. и.Кабахәтлек, бозыклык, җирәнгечлек, әхлакка сыймый торган нәрсә




Пычрану - Пычрау -(ПЫЧРАТУ) -1.Яңгыр яки юеш кар явып, җир өсте, туфрак, балчык изрәү 2.Пычракка буялу. Каралу, керләнү 3.күч.Әшәке, кабахәт, түбән җанлы кешегә яки шундый эшкә бәйләнү, катнашу. Хурлыклы хәлгә калу




Пычтырдау -(ПЫЧТЫРДАТУ) -1.Пычтыр-пычтыр килү 2.күч.Берәр вак эш (гадәттә савыт-саба, кер юу, аш пешерү һ.б.) белән шөгыльләнү (яратмау төсмере белән кулл.)




Пычтыр-пычтыр -Сай судан, пычрактан барганда яки су акканда, суда берәр нәрсә әйләнгәндә, сыеклыкка, пычрак урынга су тамганда чыккан тавышны белдерә




Пычынкы -диал.Лычкылдык, чиле-пешле (ипи тур.)




Пычыргы -Ат һәм мөгезле эре терлекнең аягында була торган юеш тимрәү; рус.Мокрец




Пыш -Берәр утлы нәрсә суга тиеп сүнгәндә, утлы яки кызган нәрсәгә су сипкәндә чыккан тавышны белдерә. ПЫШ ИТҮ -1) Шундый тавыш чыгару 2) күч.Зур тавыш күтәреп башланган эш тәмамланмыйча тукталу




Пышкылдау -Пышык-пышык итү




Пышкырту - Пышкыту -1.Гадәттә төтенне күп итеп чыгарып тәмәке тарту 2.күч.Ачуланып, тиргәп куркыту




Пышлыгу -Гадәттә эссе көнне калын кием киеп каты тирләү




Пыш-пыш -1.Шыпырт кына сөйләшкәндә чыккан тавышны белдерә. Паровоз һ.б.ш. пар чыгарганда, авыр сулаганда, елаганда һ.б. очракларда була торган тавышны белдерә. 2.Пышылдап, шыпыртлап сөйләшү [без аларның пыш-пышларын тыңларга килмәгән]




Пышт[-пышт] -Пар яки берәр нәрсә кинәт кенә пышылдап чыкканда барлыкка килгән тавышны белдерә




Пыштык -диал.I.Эшне акрын эшләүче, мыштырдык. II.ПЫШТЫК -Кысан, тыгыз [пыштык бүлмә]. III.ПЫШТЫК -Тыңкыш




Пыштык-пыштык -сир.Мышык-мышык




Пыштын - Пыштырт - Пыштыртын -Шыпырт, шыпыртлап, пышылдап




Пышый-пышый -сир.Пыш-пыш




Пышык-пышык -Акрын гына, яшерен генә елаганда чыккан тавышны белдерә; мышык-мышык




Пышылдавык -с.Бик акрын, ишетеллер-ишетелмәс




Пышылдау -Бик акрын гына, ишетелер-ишетелмәс итеп әйтү, сөйләү; шыпырт сөйләшү, шыпыртлап әйтү




Пышым-пышым - Пышы-пышы - Пышын - Пышын-пышын -Акыртын, шыпыртлап, кеше ишетер-ишетмәс




Пышын-чашын -1.Пышын-пышын 2.Колактан-колакка пышылдап әйтелә торган, имеш-мимеш




Пыяла -(ПЫЯЛАЛАНУ) (ПЫЯЛАЛАУ) -1.Кварц комына поташ һ.б. кайбер матдәләр кушып эретеп, химик эшкәртеп ясалган үтә күренмәле материал 2.Шундый материалдан ясалган юка табак яки башка бер форм. әйбер [зурайткыч пыяла] 5.диал.Шешә 6.диал.Тәрәзә 7.с.Шома, ялтырап торган, көзге кебек [Агыйдел өстенең пыяла тигезлеге] 8.сөйл.Өслегенә махсус ябышкак сыеклык сыланып, текст яки гади рәсем төшерелгән тонык пыяла (текстларны һәм рәсемнәрне күбәйтеп басу өчен кулланыла) ; стеклограф. ПЫЯЛА БАСМА -Стеклография. ПЫЯЛА МАМЫК -Укмаштырылган пыяла сүсе. ПЫЯЛА КҮБЕК -Суда яши торган болытның (губканың) бер төре




Пыяласыман җисем -Күз алмасы эчендә хрусталик артындагы үтә күренмәле матдә. 

Пыялач -ПЫЯЛА КАНАТ - Пыяла сыман үтә күренмәле канатлары булган күбәләк, җимеш агачлары корткычы; рус.Стеклянница




Пьезоэлектр -Кайбер кристалларны (мәс. кварц монокристалын) билгеле бер юнәлештә кысканда яки сузганда аларның кырларында барлыкка килә торган электр корылмалары




Пьекса -Чаңгы шуганда кия торган һәм югарыга очлаеп торган махсус ботинка




Пьеса -1.Сәхнәдә уйнап күрсәтү өчен язылган драма әсәре 2.Кечерәк музыкаль әсәр




Пюпитр -Ноталар, китаплар һ.б.ш. кую өчен озын терәк өстенә авыш тактачык беркетелгән җайланма




Пэр -Англиядә, һәм 1948 елга кадәр Франциядә иң югары катлау дворяннарга бирелгән дәрәҗәле исем; шуңа ия булган кеше