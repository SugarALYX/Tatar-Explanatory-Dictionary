Йа -ы.Дини эчтәлекле сөйләмдә: Әй(1) [йа алла, йа хода, йа рәсүл]




Йобану - (ҖОБАНУ) -диал. Ялкаулану, иренү, эшне озакка сузу




Йог -Йога тәгълимәтенә иярүче




Йога -Һиндстанда: үз эчеңә бикләнү, үз-үзеңне физик һәм рухи җәфалау юлы белән табигатьтән өстен көчләргә ия булырга мөмкин дигән дини-философик тәгълимәт




Йогыну -диал.Кемгә яки нәр.б. кагылу, тотыну [искегә йогынсаң, исең китәр]




Йогу -1.Берәүдән икенчегә күчү, эләгү (йогышлы авыру тур.) 2.Йогынты ясау, тәэсир итү, башкаларга да күчү (хис, кәеф һ.б. тур.). Күчү, үзләштерелү (һөнәр, сәнгать үрнәкләре һ.б. тур.). Аңга, күңелгә кереп калу (фәнне, белемне, укыганны һ.б. үзләштерү, хәтердә саклау тур.) 3.Буялып, ягылып, калу, сеңү 4.күч.Нин.б. төскә керү [йөзенә соргылт төс йоккан] 5.күч Йогышу -Кемгә-нәрсәгә ияләшү, үзләшү, якынлашу [кешеләргә бик йокмыйча]




Йогым -Тәэсир, йогынты, шаукым




Йогымлы -диал.Йогынтылы, тәэсир итәрлек




Йогынты -Кем яки нәрсә тарафыннан кемгә яки нәрсәгә ясала торган тәэсир. ЙОГЫНТЫ ЯСАУ -Тәэсир итү




Йогынтылы -Йогынты ясый алырлык




Йогырт -Вак сары яки ак чәчәкле үлән; Йогыш үләне; рус.Подмаренник




Йогыртчалар -Үсемлекләр семьялыгы (йогырт, кофе агач, хина һ.б. керә)




Йогыш -I.Авыру таратучы микроорганизмнар [йогыш чыганагы]. II.ЙОГЫШ КИЛҮ -Йогышлы(II,2) булу. ЙОГЫШ КИТЕРҮ -диал.1.Чамалау, нәрсәгә дә булса юрау [азагын үзең йогыш китереп аңла]  2.Ягымлы, сөйкемле булу. III.ЙОГЫШ ҮЛӘНЕ -Челтәрсыман вак сабаклары киемгә йога торган үсемлек; Йогырт, рус.Марь, Подмаренник




Йогышлану -1.Йогышлы авыру эләктерү 2.Нәр.б. йогынтысына бирелү, шуның белән мавыгу




Йогышлы -с.I.Берәүдән икенчегә күчүчән, киң таралучан [й. авыру, й. гадәт]. II.ЙОГЫШЛЫ -1.сир.Ягымлы, сөйкемле 2.Килешле, таман (кием тур.)




Йогышсыз -(ЙОГЫШСЫЗЛЫК) -I.Берәүдән икенчегә күчми торган. II.ЙОГЫШСЫЗ -1.Ягымсыз, килешсез [й. елмаю, й. кием] 2.Тәртипсез, гадәтсез [й. бала]. Ошамый, кире хис уята торган [й. бәйләнчеклек] 3.Килешсез, ятышсыз, гадәтләнмәгән [й. хәрәкәтләр белән]




Йогышсызландыру -Авыру тарата торган микробларны бетерү; дезинфекция




Йод - Йода -сөйл.) 1.Шәмәхә төстәге, тиз парга әйләнүчән, спиртта көрән эремә хасил итә торган матдә, химик элемент (J, ат.масс.127, 113.5 град.эри, 184 град.кайный) 2.Шул матдәнең медицинада кулл.тор. спиртлы эремәсе. ЙОДЛАУ -Нәрсәгә дә булса йод кушу




Йодоформ -Йодтан эшләнгән препарат - бик көчле исле сары кристаллар (йогышсызландыру чарасы буларак кулл.)




Йодрык -1 Йомрык -иск.) Бармаклары уч төбенә кысып йомарланган кул очы 2.күч.Физик җәза, кыйнау [йодрык кына акыл кертер]. Корал көченә яки физик көчкә таянып буйсындыру, куркыту тур [йодрык белән эш итү]. 3.күч.Бергә тупланган сугышчан көч




Йодрыклау -(ЙОДРЫКЛАНУ, ЙОМРЫКЛАНУ иск.) -1.Бармакларны уч төбенә кысып йому, йомарлау 2.Сугу яки кыйнау (йодрык белән). күч.Каты тәнкыйтьләү




Йодрыклашу -күч.Кыйнашу, үзара сугышу. рәв.ЙОДРЫКЛАШЫП -Йодрык белән һөҗүм итеп




Йодрыкча -Чыгынтысы белән этәреп, нин.б. машина механизмын хәрәкәткә китерә торган деталь




Йозак -1.Нәр.б. ачкыч белән бикләү өчен эшләнгән җайланма: бик, бикләвеч 2.Ату коралы затворы 3.күч.Берәр нәрсәнең барлыгы яки булуы өчен иң әһәмиятле шарт




Йозаклау -Йозак белән бикләү




Йозаклы -(Йозак белән) бикләнә торган [й. богау] 2.Йозак белән бикләнгән, йозакланган [ишеге й.]




Йозакча -Кечкенә йозак




Йоклаткыч -с.1.Йокыга талдыра торган (дару, укол тур.) 2.Йокы китергеч, эчпошыргыч




Йоклату -1.Йокы хәленә китерү 1.күч.эвф.Агулап үтерү




Йоклау -1.Йокы хәлендә булу, йокыга китү. күч.Җансызлык, тынлык урнашу, тынып калу 2.күч.Гамьсезлек, ваемсызлык күрсәтү; акрын кыймылдау. күч.Куелган максатка ирешү юлында бернәрсә дә эшләмәү, тик яту. күч.Тынычлану 3.күч.Үсмәү, алга китмәү, туктап тору [милләт йоклый] 4.с.ЙОКЛАГАН -Сүлпән, дәртсез. Җебегән, булдыксыз




Йоктыру -1.Эләктерү, күчерү (йогышлы чирне) 2.Берәр төрле һөнәр, гадәт яки холык сызыгын икенче кешегә күчерү, шундый йогынтыга дучар итү [бозыклык й.]




Йокы -1.Билгеле бер вакыт арасында кабатланып торган һәм аң эшчәнлегенең тулысынча яки өлешчә тукталып торуы белән бәйле физиологик тынычлык, организмның ял итү хәле 2.күч.Гомуми тынлык, хәрәкәтсезлек. ЙОКЫ АВЫРУЫ -Тропик илләрдә һәрвакыт йокы килү, баш авырту, бизгәк тоту белән үтә торган йогышлы авыру. ЙОКЫ АРТЕРИЯСЕ -Муенның ике ягына урнашкан зур куш артерия. ЙОКЫ КАПЧЫГЫ -1.Ачык һавада йоклау өчен капчык 2.күч.Күп йокларга яратучы




Йокылы -Йокысы туймаган, йокыдан арына алмаган. ЙОКЫЛЫ-УЯУЛЫ -Йокы белән өн арасында, йокы аралаш




Йокылык -КӘЧЕРКӘ -диал., ПӘЕЧ -диал.) 1.Яшь бала башындагы кавык 2.Кайбер яңа туган балаларның аркасында була торган чәч сыман каты төк




Йокымсыр -с. Ярым йокылы, сүлпән, йокыга оеган кыяфәтле




Йокымсырату -1.(Йокымсырау) 2.з-сыз.Йокы килеп тору, изрәп китү тур.




Йокымсырау -1.Ярым йокылы хәлгә килү, йокы басып изрәү. күч.Тынып, хәрәкәтсез калу 2.күч.Ваемсызлану, һичнәрсә белән кызыксынмау




Йокысызлык -Аз, начар йоклау яки бөтенләй йокламау хәле. Дәвамлы, авыруга әйләнгән йоклый алмаучылык хәле




Йокычан - Йокычы - Йокычыл -Йокы яратучан, күп йоклаучан




Йола -Халыкның яшәешенә борыннан кереп урнашкан тормыш-көнкүреш традицияләрен яки дини кануннарны үтәүгә бәйләнешле тәртип һәм гадәтләр; гореф-гадәт. Күпчелек тарафыннан кабул ителеп, гадәткә кереп киткән нин.б. күренеш




Йолалау -Кабул ителгән йоланы башкару, йола буенча эш итү [никрут булгач, йолаларга кирәк бит]




Йолалык -сир.Традициялелек




Йолача -рәв.Кабул ителгән йола буенча [туйны й. үткәрү]




Йолачы -Һәртөрле йолаларны төгәл үтәүче, саклаучы




Йолдыз -1.Табигате белән кояшка охшашлы, гади күзгә яктырткыч нокта рәв. генә күренә торган күк җисеме 2.күч.Нәрсәгә дә булса юнәлеш, көч, рух биреп торучы чыганак 3.күч.Язмыш, өлеш, бәхет 4.күч.Атаклы, күренекле, дан казанган кеше тур. [шахмат йолдызы]. Нәр.б. күрке, мактанычы 5.Очлы башлы чыгынтылары әйләнә буенча бердәй ераклыкта урнашкан геометрик фигура; шундый форм. әйбер. Шундый форм. билге, орден һ.б.ш.. ЙОЛДЫЗ АТЫЛУ -Космик җисемнең Җир атмосферасында яну күренеше. ЙОЛДЫЗ ЕЛЫ -Кояшның күк сферасы буенча йолдызларга мөнәсәбәттә күренмә юл үтә торган вакыт арасы. ЙОЛДЫЗ КАШКА -Маңгаенда ак тап булган ат. ЙОЛДЫЗ ТӘГӘРМӘЧ - Йолдызча -Тешле тәгәрмәч. ЙОЛДЫЗЧА ЗУРЛЫК -Йолдызларның яктылык дәрәҗәсен характерлый торган астрономик үлчәү берәмлеге




Йолдызак -Канәфер чәчәклеләр семь. вак чәчәкле үсемлек; рус.Звездчатка




Йолдызара -с.Йолдызлар арасындагы [й. ераклык, й. очыш]




Йолдызлану -1.Йолдыз формасына килү 2.күч.Балку, нур чәчү (күзләр тур.)




Йолдызлы -1.Йолдызлар белән капланган, йолдызлар балкып торган [й. кич, й. күк] 2.Йолдыз беркетелгән. Йолдыз сыман бизәге булган 3.Төрле яктан бер ноктага (пунктка) килә торган [й. эстафета] 4.күч.шигъ.Якты, бәхетле, уңышлы




Йолдызлык -Бер исем астына берләштерелгән йолдызлар төркеме




Йолдызнамә -Йолдызларга карап күрәзәлек итә, фал ача торган китап.




Йолдызчы -иск.Йолдызларга карап күрәзәлек итүче; Астролог




Йолдызчык -Кечкенә йолдыз 2.Китапларда, кулъязмаларда кулл.тор. шартлы билге




Йолку -1.Тамырланып үсеп утырган берәр нәрсәне тартып чыгару яки тамыры белән өзеп алу. Урыныннан тартып, каерып чыгару, кубару 2.Кискен хәрәкәт белән тарту, тартып алу. Беркетелгән яки тегелгән нәрсәне тартып өзү, өзеп чыгару. күч.Коткару, йолу [бу бәләдән кем килеп йолкыр мине?] 3.күч.Талау, ирексезләп алу 4.күч.Төрле сораулар, таләпләр белән бик еш мөрәҗәгать итеп борчу, тынгылык бирмәү 5.күч.Юкка чыгару, бетерү. Тарату, туздыру [түбә саламын җил йолкый] 6.күч.Зур көч куймыйча, җиңелрәк юл белән генә күбрәк табыш, эш хакы алу. Уйлап тормыйча, тегеннән-моннан нәрсә дә булса алу, җыештыру




Йолкынган -Сәләмә кыяфәтле




Йолкыну -1.(Йолку(1,2)) 2.Тартышу, тыпырчыну, ычкынырга тырышу. күч.Тынычсызлану, ярсу [йолкынма, син, күңел] 3.күч.Зур чыгымнарга дучар булу; бөлү, мохтаҗлыкка төшү




Йолкыш -с.1.Йоны йолыккаланган, Ябагасы коелып бетмәгән 2.күч.Ярлы, хәерче; сәләмә киемле 3.күч.Начар, җимерек, җимерек хәлдә [й. авыл, й. биналар]. Начар, хәлсез, йончыган. күч.Җебегән, булдыксыз




Йолт-йолт килү -Ялтырап, җемелдәп тору




Йолу -1.Коткару, аралау; саклап калу. Бетерү, юкка чыгару (гаепне, яман атны, гөнаһларны һ.б.ш.) 2.күч.Яшерү, дөресен әйтмәү [төп сәбәпне йолып калу] 3.Эләктереп алу [кем шушыны йолып китә, үзенә була, диде]




Йолым -Алпавыт тарафыннан җир өчен крестьяннардан алына торган түләү акчасы, салым




Йомак -и.диал.Табышмак




Йомарлавык - Йомарламчык -и.Төер, кантар [туфрак йомарлавыгы]




Йомарлак -1.Йомгак сыман булып укмашкан, йомарламлы нәрсә. 2.Дүңгәләк




Йомарлам -Гадәттә йомшак, таралучан булып тыгызлану аркасында йомгак сыман формага килгән (китерелгән) матдә кисәге [май йомарламы]




Йомарламлы -Йомарланган, йомгак сыман итеп укмаштырылган




Йомарлану -1.(Йомарлау(1-5)) 2.Кул-аякларны бөкләп, җыеп бөгәрләнү 4.Чәчәк, яфрак бөреләре яки җимшәннән яшь җимешләр барлыкка килү тур. күч.шигъ.Нәр.б. эшләргә өлгереп җитү




Йомарлау -1.Әвәләп, уч эченә кысып оештыру, укмаштыру, йомры хәлгә китерү 2.Төрү, чорнау 3.Бөтәрләү, җыеру 4.Йодрык хасил итеп, бармакларны уч төбенә кысып йому; йодрыклау. Нәр.б. уч төбенә кысып тоту, йому 5.күч.Җыю, туплау (көчне, ихтыярны һ.б.ш.) 6.күч.Үзләштерү, яшереп саклау [кеше хакын й.]




Йомарлы -Төерле, йомры кисәк булып укмашкан [тояк астында й. карлар]




Йомгак -1.Шар форм. җеп чорнамы. Формасы белән шарга охшашлы әйбер тур. [ут йомгагы] 2.күч.Нин.б. эшнең, хезмәтнең нәтиҗәсе. Барлыгы, бөтенесе (исәп-хисапта) 3.күч.Чишәргә, ачыкланырга тиеш булган буталчык нәрсәләр; сер [җинаятьләр йомгагы]




Йомгаклану -1.(Йомгаклау) 2.Йомгак хәленә килү; йомгак булып оешу 3.күч.Барлыкка килү, җыйналу, туплану (хис, фикер һ.б.ш.)




Йомгаклау -1.Йомгакка чорнау 2.Йомгак(2) ясау, нәтиҗә ясау. Сөйләп бетерү, тәмамлау




Йомгаклы -Йомгакка чорналган




Йомгакча -Йомгакны хәтерләтә торган кечкенә төер




Йомгыч -Й. МУСКУЛЛАР -Бака кабырчыгының капкачларын ябу-ачу өчен хезмәт итә торган мускуллар




Йомдыру -1.(Йому(1,2)) 2.күч.гади.Үтерү. ЙОМДЫРГЫЧ ЯРЫ -Күз кабакларының күтәрелү-төшүен тәэмин итә торган юка элпә




Йом-йомры - Йоп-йомры -арт.дәр.Йомры




Йом-йомшак - Йоп-йомшак -арт.дәр.Йомшак




Йомран -Кимерүчеләр отр. җиргә оя ясап яши торган вак җенлек. ЙОМРАН БАЛЧЫК -Кызыл балчык




Йомры -I.с.Түгәрәк, шар сыман. Аркылы кисеме түгәрәк булган озынча әйберләр тур. Тулы, симез, юан (кеше гәүдәсе тур.). ЙОМРЫ КАРТА -Күшәүче хайваннар ашказанында беренче иң зур бүлек; шуннан әзерләнгән ашамлык. ЙОМРЫ ЧАБАК -Карплар семь. елгаларда һәм саф сулы күлләрдә яши торган зур булмаган балык. II.ЙОМРЫ -диал.Чынаяк чокыры [бер й. чәй]




Йомрыбаш -Кәлтәләр семь. башы йомры, җәлпәк гәүдәле сөйрәлүче хайван; рус.Крутоголовка




Йомрылану -1.Йомры формага керү 2.күч.Тулылану, симерү. рәв.ЙОМРЫЛАНЫП -Тулы, симез булып




Йомрылау -1.Йомры хәлгә китерү 2.күч.Бетерү, төгәлләү (нин.б. эшне, киңәшмәне һ.б.)




Йому -1.Ябу (күз, авыз тур.) 2.Нәр.б. учка алып, бармаклар астында калдыру, кысу; уч төбенә йомарлау. Бармакларны уч төбенә бөгү 3.күч.Яшерү, сиздермәү 4.күч.Яшерен үзләштерү, бирмичә алып калу [кеше хакын й.] 5.күч.Тавышсыз-тынсыз гына юк итү, үтерү




Йомык -с.1.Ябык, йомылган 2.күч.Аралашмаучан, сөйләшмәүчән кеше, артык тыйнак, басынкы. Аерымланган, башкалар белән бәйләнеше булмаган [й. оешма, й. тормыш белән яшәү] 3.Очлары белән тоташкан, ялганган (әйләнә, маршрут һ.б.ш.) 4.Чыгар юлы булмаган [й. диңгез] 5.Үпкәдән килә торган һава тешләр яки иреннәрнең тоткарлыгына очрап, шартлау нәтиҗәсендә ясалган [й. тартыклар]. ТӨМ-ЙОМЫК -арт.дәр.Йомык




Йомыклану -Йомык(2) кешегә әйләнү




Йомыкый -(ЙОМЫКЫЙЛАНУ) (ЙОМЫКЫЙЛЫК) -1.Кеше күзенә ташланмый яшәгән, аралашмаучан; йомык. Үз эченә бикләнгән 2.диал.Кысынкы (күзләр тур.)




Йомылу -1.Ябылу, бер-берсенә орынып тору (иреннәр, күз кабаклары тур.). Укмашу (чәчәк тур.) 2.Бетәшү, ябылу, төзәлү (яра тур.) 3.Бөгәрләнү, йомарлану [эт йомылып җиргә сеңде] 4.күч.Качу, яшеренү, посу 5.күч.Тирә-юньнән читләшү, аралашмыйча яшәү. Басынкылану, сөйләшмәүчәнгә әйләнү 6.күч.Үзеннән-үзе хәл ителү, онытылу, бетү 7.күч.Нин.б. үсеш баскычында тукталып калу яки тар бер эшчәнлек белән чикләнү 8.күч.Зур омтылыш белән, бар көчкә чабу, йөгерү. рәв 

Йомылып - Йомырылып -диал. -рәв.Бик кызу, барлык көчкә. Кинәт ыргылып, уктай атылып




Йомшак -I.с.1.Тотып, капшап карауга каты, тыгыз булмаган, басымга, кысуга җиңел бирелүчән; киресе: каты. Эшкәртүгә җиңел бирелә торган. Нәфис, тупас түгел, кабарып торган (кул, бит һ.б.ш. тур.). Нечкә, ефәк сыман (чәч, йон һ.б.ш. тур.) 2.Сыгылмалы [й. пружина] 3.Буш, нык тартылмаган, тыгыз уралмаган, нык түгел 4.Физик яктан көчсез. Тазалыгы ныклы түгел. Зәгыйфь, начар (күрү, ишетү, сизү, хәтер тур.) 5.күч.Ихтыяр көче ныклы түгел. Басынкы, тыйнак. Кыюсыз 6.Ягымлы. Әдәпле, каты бәрелми торган. рәв.Ягымлылык күрсәтеп, ихтирам белән 7.Җылы (һава, климат тур.) 8.Ягымлы, нәфис (ишетүгә, күрүгә һ.б.) 9.Тиешле саклану мөмкинлекләре булмаган 10.Тәэсир көче, куәте түбән булган [й. аракы] 11.Тиешле дәрәҗәдә түгел. Аз, җитәрлек түгел. Кимчелекле. Экономик яктан хәлсез 12.Үз эшен начар белүче, әзерлексез 13.Минераль тозлары аз булган, сабынны яхшы эретә торган (су тур.) 14.рәв.Әкрен, сүлпән (үсеш, темп тур.) 15.рәв.Җиңелчә генә, әкрен генә. ЙОМШАК АҢКАУ -Авыз куышлыгының хәрәкәтчән, гөмбәз сыман форм. югарыгы өлеше. II.ЙОМШАК -1.диал.Калач, бодай икмәге 2.тарт.ф.Кеше яки хайван тәненең итләч, мускуллы урыны [бот йомшагы] 3.тарт.ф.Яшелчә, җиләк-җимешнең тышча эчендәге итләч өлеше




Йомшаклану -1.Йомшак хәлгә килү 2.Йомшаклык күрсәтү




Йомшаклык -1.Йомшак булу 2.күч.Төшенкелеккә, хискә бирелүчәнлек 3.Тәҗрибә, сәләт җитеп бетмәгәнлек [җитәкче эшендә й.] 4.Һәвәслек, мавыгучанлык, нәрсәгә дә булса артык бирелү гадәте (хупланмый торган эшкә)




Йомшактәнлеләр -Йомшак тәнле умырткасыз хайваннар, моллюсклар




Йомшану -сир.Бушану, киеренке хәлдән чыгу [мускуллар й.]




Йомшарту - Йомшату -1.Йомшаграк хәлгә китерү; катылыгын киметү. Көпшәкләндерү, кабарту (туфракны һ.б.ш.) 2.Язу, сыгылмалырак, хәрәкәтчәнрәк итү 3.Тартып, кысып торуны киметү, бушайту, җибәрә төшү [аелны й.] 4.күч.Кырыслыгын, ачуын киметү; күндәмрәк, юашрак итү 5.Газапсызрак итү, җиңеләйтү, кискенлеген киметү [авыртуны й.] 6.Нәр.б. көчен, дәрәҗәсен, киеренкелеген киметү. Мөнәсәбәтләрдә киеренкелекне киметү тур. (Сүзнең, тонның һ.б.) тупаслыгын, кискенлеген киметү 7.(Эш барышын, темпны) киметү, әкренәйтү 8.Физик хәлсезләндерү, арыту 8.Салкынлык кимү, җылыту (һава, климат тур.) 10.Йомшак(13) хәлгә китерү (су тур.)




Йомшару - Йомшау -Йомшаграк хәлгә килү. Изрәп бетү, хәрәкәт итү өчен җайсыз булу (юл тур.) 2.Язылу, сыгылмалырак, хәрәкәтчәнрәк хәлгә килү [тез-буыннар й.] 3.күч.Кырыслыгы, таләпчәнлеге кимү; күндәмләнү, юашлану. Еларга җитешү, күңел тулу 4.Җиңеләю, кимү; басыла төшү [киеренкелек й.] 5.Кимү, әкренәю (нин.б. эшнең барышы, торышы) 6.Киеренкелек кимү. (Сүзнең, тавышның һ.б.ш.) тупаслыгы, кырыслыгы кимү 7.Физик хәлсезләнү: ару 8.Салкынлык кимү, җылыну (һава, җил, климат тур.)




Йомырка -Кошларда, ташбакаларда һәм кайбер җәнлекләрдә озынча түгәрәк кабык белән тышчаланган яралгы; күкәй. ЙОМЫРКА ТӘБӘСЕ -Йомырканы, сарысын агы белән тугламыйча, табада кыздырып әзерләнгән яки туглап сөттә пешерелгән ашамлык




Йомычка -Агачны яки металлны эшкәрткәндә киселеп, юнылып чыккан вак, юка кисәкләр. ЙОМЫЧКА БАЛЫК -Килька




Йомычкалау -сир.1.Йомычкага әйләндерү, йомычка итеп ваклау 2.Йомычка белән чүпләү




Йомыш -1.Кемгә дә булса башкарырга кушылган эш; йөкләмә. Үтенеч, сорау [халык йомышы белән] 2.Эш, хезмәт [аш китерү йомышын үтәде] 3.Әйтәсе сүз, киңәш; киңәшләшеп хәл итә торган мәсьәлә [җәмәгать, бик зур й. бар] 4.Вакытлыча файдалану өчен сорап алына яки бирелә торган нәрсә [кешегә й. бирү] 5.күч.Табигый бушануны үтәүгә туган ихтыяҗ. ЙОМЫШ ТӨШҮ -Кирәклек, ихтыяҗ булу. ЙОМЫШЫ ЮК -Нәр.б. исе китмәү, борчылмау




Йомышлау -Нин.б. эшне, йомышны үтәү, башкару, хәл итү [монда гына йомышлый торган эш түгел]




Йомышлы -1.Йомышы булган 2.иск.XV-XVII йөзләрдә дәүләт хезмәтендә эшләргә, гаскәри хезмәт үтәргә тиеш булган [й. татарлар]




Йомышлы-йомышсыз -рәв.Кирәксезгә, вакыт уздыру өчен генә; юк эшне бар итеп




Йомышчан -Сорауны, үтенечне кире какмый торган; тыңлаучан, кушкан эшне үтәүчән




Йомышчы -1.Йомыш(1) җиткереп йөрүче 2.Вак-төяк хезмәт башкаручы [йомышчы малай керде] 3.Берәр йомыш белән кая да булса сайлап җибәрелгән кеше




Йомышчыл -с.Тыңлаучан, кушкан эшне үтәүчән




Йомыш-юл -җый.Төрле йомышлар(1,2)




Йон - Йөн -диал. -ҖӨН -диал.) 1.Имезүче хайваннарның тәнен тоташ каплап алган чәчсыман куе төкләр. Кеше тәнендәге төкләр 2.Эрләү, киез итек басу һ.б. өчен хайваннардан кыркып яки тарап алына торган чәчсыман йомшак җепселләр 3.Шундый җепселләрдән эрләнгән җеп 4.Шундый җептән эшләнгән тукыма. с.Шул тукымадан тегелгән 5.Кошлар тәнендә һәм каурыйларындагы мамык үсентеләр [тавык йоны йолку]




Йонашар -Мамыкашар




Йонкояр -Кан эчүчеләр семь. сарык йонында паразитлык итүче канатсыз чебен; рус.Рунец




Йонлану -1.Йон(1,5) чыгу, йон белән каплану 2.Киемгә һ.б. йон бөртекләре, төкләр ябышу тур.




Йонлач - Йонтач - Йөнтәс - Йөнтәч - Йөнтәй -диал.) с.1.Йон белән капланган, куе озын йонлы. Куе төкләр белән капланган (кешегә карата). Йон сыман куе төкләр белән капланган (үсемлек һәм бөҗәкләргә карата) 2.и.Каурыйларының йоны чәч бөртекләренә охшашлы кош; рус.Шерстопер




Йонлачлану -Йонлач хәлгә килү




Йонлы -Йон яки төк белән капланган, йонлач




Йонлыбаш -Тузганак




Йонмамык -Озын чәч сыман төкләр арасындагы кыска йомшак һәм нәфис йон (җәнлекләрдә)




Йон-мамык -Йон, мамык һ.б.ш. йомшак нәрсәләр




Йонтаслану -диал.Сизерәү




Йонча -I.Кыяклылар семь. үсемлек; рус.Мятлик. II.ЙОНЧА -Кайбер тукымаларның уң (өске) ягындагы кыска, тигез, йомшак төкләр; рус.Ворс




Йончу -ф.1.Ару, талчыгу, хәлсезләнү. Бик нык борчылу, рухи газаплану. с.Борчулы, мәшәкатьле [й. көннәр] 2.Интегү (зур мохтаҗлык, физик кимсетүләр һ.б. аркасында) [авыру йончыган] 3.Йончыту(2) [дошманны йончып тордык] 4.Чандыр, ябык, хәлсез; өшән (ат тур.)




Йончулы -Арыган, талчыккан, хәлсез. Борчулы, мәшәкатьле




Йончыгу - Йончылу -Йончу(1,2)




Йончыту -1.Арыту, талчыктыру 2.Интектерү, нык борчу




Йон-ябага -җый.Йон һәм ябага




Йоп-йомры -арт.дәр.Йомры




Йоп-йомшак -арт.дәр.Йомшак




Йоп-юан -арт.дәр.Юан




Йорт -1.Тору өчен, төрле оешмалар, предприятиеләр өчен билгеләнгән корылма, бина; өй һәм аңа караган каралты 2.Бер хуҗалык булып яшәүче кешеләр, гаилә. Бер йортта яшәүче бер яки берничә гаилә кешеләре. Аерым гаилә хуҗалыгы [җиде йорт бергә оешып] 3.Ишегалды [йортка чыгып озатып калдылар] 4.Культура-агарту, фән эшләренә, көнкүреш хезмәтләре күрсәтүгә һ.б.ш. бәйләнешле дәүләт оешмасы, шул оешма урнашкан бина [ял йорты, балалар йорты] 5.Ил, туган җир [Болгар-йорт] 6.иск.Династия, нәсел [сезнең патшалык итүче йортыгыз] 7.с.Йортка, гаилә тормышына караган [й. эшләре]. Кулга, йортка ияләшкән [й. кошлары]. ЙОРТ БАШЫ (ХУҖАСЫ) -Гаилә башлыгы, гадәттә ата. ЙОРТ ИДАРӘСЕ -Торак йортлар мәсьәләсе булын шөгыльләнә торган контора. ЙОРТ ИЯСЕ -Хорафатлар буенча, һәрбер йортта була торган явыз яки мәрхәмәтле җан, рух. ЙОРТ КЕНӘГӘСЕ -Йортта торучыларны теркәү китабы (шәһәр йорт идарәсе алып бара). ЙОРТ КУЯНЫ -Куяннар семь. тиресе, мамыгы һәм ите өчен үрчетелә торган җәнлек; кролик




Йорт-җир -Йорты һәм җире булган шәхси хуҗалык




Йорт-җиһаз -Гаилә тормышы өчен кирәкле милек, йорт кирәк-яраклары




Йорт-каралты -җый.Өй һәм аңа караган корылмалар




Йортлашу -(ЙОРТЛАШТЫРУ) -Кулга, йортка ияләшү (хайваннар тур.)




Йортлыклы -Йорт җанлы




Йортташ -Бер йортта яшәүче




Йорттотмас -Йортка, гаиләгә күңел бирми торган, йорт җанлы булмаган [й. ауга чыкса, артыннан гауга чыгар]




Йорттума -1.Йортта, үз хуҗалыгында үстерелгән [й. чабышкы] 2.Үз җирлегендә, үз халкы арасында туып, үсеп күтәрелгән [й. оста куллар]




Йот -ҖОТ -1 Йотлык -ҖОТЛЫК -и.сир.Афәт, һәлакәт (кышын, бозлавык вакытта мал-туарның далада, кар тибеп туклана алмавы аркасында күпләп кырылуы турында) 2.с.диал.Талымсыз, күп ашаучан, комсыз [йот кеше]




Йоткылык -Авыз куышлыгын үңәч белән тоташтыра торган канал




Йоткыч -Дымны, парны һ.б. үзенә сеңдерә, йота ала торган күзәнәкле матдә [химик й.]




Йоткыш -диал.Туемсыз, комсыз




Йотлыгу -1.Бик нык ачыгу һәм сусау [йотлыккан йортын мактый]. рәв Йотлыгып -Ашыгып, туймастай булып (ашау, эчү, сулау тур.) 2.Ашаганда, эчкәндә төелү, чәчәү [бер капкач ук йотлыкты] 3.күч.Ашыгу, дулкынлану, каушаудан һ.б. тотлыгып сөйләү, уку. Сөйләгәндә, укыганда авазларның яки сүзләрнең азагын ачык әйтеп бетермәү 4.рәв. ЙОТЛЫГЫП -Бик бирелеп, бөтен күңел белән (тыңлау, уку тур.)




Йотма -и.гади.сир.Бугаз




Йоту -1.Тел һәм йоткылык мускулларының хәрәкәте белән азык, эчемлек һ.б. үңәч аша үткәрү 2.Үзенә алу, сеңдерү. күч.Бик тырышып, мавыгып өйрәнү, үзләштерү тур. 3.Үз эченә суыру, батыру. күч.Нәр.б. эченә кереп юкка чыгу, икенче бер хәлгә килү тур. [барабан көлтәне йота тора]. күч.Үзе белән чолгап күренмәслек итү, каплап алу 4.Сөйләгәндә сүзләрне, авазларны ачык әйтмәү, әйтеп җиткермәү 5.күч.Тотып бетерү, сарыф итү, юкка чыгару [барлык тапканын йотып бетерде] 6.күч.Нәр.б. (вакыт, чыгым, көч һ.б.ш.) үзенә күп таләп итү 7.күч.Тышка чыгармау, яшерү, эчтә саклау [ачу й.] 8.күч.Басып алу, көчләп буйсындыру [безне дошман йоталмады]. Бер телнең икенче телне кысрыклавы яки юкка чыгаруы тур. 9.күч.Юкка чыгару, һәлак итү [кемнәрне йотмады бу сугыш] 10.күч.Гадел булмаган үзләштерү тур. Урлау 11.Нәр.б. дучар булу, шуны баштан кичерү [тау кадәр газап йотып] 12.күч.Кызыксындыру, мавыктыру, үзеңә бик нык җәлеп итү [яңалык аны шулкадәр йотты] 13.күч.Исерткеч эчемлек эчү тур. [азрак йоткалый]




Йотылу -1.(Йоту) 2.күч.Берәр нәрсә белән артык мавыгу. рәв Йотылып -Зур игътибар белән, нык бирелеп, кызыксынып [й. тыңлау] 3.күч.Таралып, ераклашып юкка чыгу [тавыш урман эчендә йотылды]




Йотым -1.Йоту хәрәкәте 2.Шундый бер хәрәкәт белән йотылган эчемлек яки ашамлыкның күләме. `Аз гына` мәгънәсен белдерә




Йотымлау -Йотым-йотым итеп эчү




Йөгән -1.Җигеп, атланып йөрү өчен ат башына кидерә торган, гадәттә каештан ясалган авызлыклы, тезгенле җайланма 2.күч.Нәр.б. эшләргә мөмкинлек бирмичә, ирексезләп, тоткарлап тора торган сәбәп, хәл. ЙӨГӘН КҮЗЛЕГЕ -Ат як-якка каранып бармасын өчен йөгәнгә беркетелгән күз каплавыч; йөгән капламасы




Йөгәнлекләү -сир. Йөгәнләү -1.Йөгән кидерү 2.күч.Тыю, таләп ителгән тәртипкә буйсындыру, үз иркенә куймау. Үз ихтыярыңа буйсындыру, бер максат өчен файдалану




Йөгәнсез -1.Йөгәне юк 2.күч.Тотнаксыз, әдәпсез, азгын. Үзирекле, башбаштак. шигъ.Ирекле, бернәрсә белән дә чикләнмәгән [й. шаян]




Йөгенү -1.Гәүдәне бераз ию (алга таба) 2.Җиңелчә генә тез чүгеп сәләм бирү, исәнләшү [атаң сараена керәсең, йөгенеп ал, кызым] 3.диал.Хәлсезләнү, өшәнү [карт йөгенгән]




Йөгерә-атлый -рәв.Бер йөгереп, бер адымлап; бик ашыгыч




Йөгерек -(ЙӨГЕРЕКЛЕК) -с.1.Кызу, тиз чаба торган; шәп йөгерүче. Чабышкы (ат). күч.Тирән һәм җентекле булмаган, өстән-өстән генә [китапка й. күзәтү] 2.Кызу хәрәкәт итә торган [й. поезд]. Кызу ага торган (су, елга тур.). Җитез, өлгер, хәрәкәтчән [й. кул]. Бик тиз арада булып үтә торган; кыска вакытлы, ашыгыч [й. сөйләшү булып алды] 3.Тиз, шома, тоткарланмыйча [й. уку]. күч.Шома, үткен (тел тур.). ЙӨГЕРЕК КОШЛАР -Комлы далаларда һәм чүлләрдә яши торган, очуга караганда йөгерү сәләте көчлерәк булган озын ботлы кошлар




Йөгереш -1.(Йөгерү) 2.Йөгерү ярышы. диал.Бәйге, чабыш [йөгерешкә барган атлар]




Йөгерешә-куыша -рәв.Йөгереп, бер-берсен куып җитәргә, узарга тырышып




Йөгерешче -Йөгерү спорты белән шөгыльләнүче; йөгерү ярышында катнашучы




Йөгерешү -Ярышып, узышып йөгерү. Бер-бер артлы яки күмәкләп бер якка таба йөгерү. Ары-бире йөгерү, йөгереп йөрү (күпләр тур.)




Йөгермә -и.диал.Вак-вак, йөгерүгә якын кызу адымнар [йөгермә белән керде]




Йөгертү -I.1.(Йөгерү) 2.Кая да булса бик тиз генә барып кайтырга җибәрү 3.Куу, куалау, йөрешен тизләтү (атны). диал.Ат чабышында катнашу, ат чаптыру 4.рәв Йөгертеп -Тиз генә, җентекләп тормыйча, өстән-өстән генә [й. карап чыгу]. Бик тиз, кызу, җиңел генә [й. эшли]. II.ЙӨГЕРТҮ -1.Әйбернең өстен юка гына итеп икенче төрле матдә белән каплату [алтын й.] 2.Әйбергә аны тузаннан, йоннан һ.б.ш. арындыру өчен су бөркү, сибү тур. [тәрәзәгә су й.]. III.ЙӨГЕРТҮ -Хайваннарны җенси кушылдыру, каплату




Йөгерү -1.Аякларны тиз-тиз алыштырып, кискен этәрешле адымнар белән бик кызу хәрәкәт итү. Ашыгып кая да булса китеп бару 2.Зур тизлек белән бару (поезд, машина һ.б.ш. тур.). Зур тизлек белән күчү, таралу (төтен, җил, яктылык һ.б. тур.). Организмга кинәт таралып, нин.б. тәэсир ясау тур. [эчкә салкын й.] 3.күч.Җитез хәрәкәт итү (куллар тур.) 4.күч.Тиз үтү (вакыт тур.) 5.күч.Агу, ташып агып китү (сыеклык тур.) 6.Еракка сузылу, тартылу (юл, сукмак, телефон чыбыклары һ.б.) [юл тасма булып алга йөгерә] 7.күч.Кинәт, тиз арада нин.б. психик күренеш булып алу [күңеленә шатлык йөгерде] 8.күч.Нин.б. төскә керү [йөзгә кызыллык й.] 9.күч.Нин.б. эшне башкарырга, булдырырга тырышып йөрү [мал артыннан й.]. Күп нәрсә башкарырга, чишәргә өлгерү, җитешү тур. [барын да эшли, барсына да йөгерә]




Йөдәтү -1.Аптырату, әледән-әле борчып тору, тынгы бирмәү 2.Интектерү (авыру, ачлык һ.б.ш. тур.) 3.Җәберләү, рәнҗетү, рухи газаплау




Йөдәү -I.ф.1.Интегү. Ару, талчыгу 2.Берәр нәрсәне хәл итә, башкара алмыйча аптырау, кыен хәлдә калу 3.Газаплану, бик нык борчылу. II.ЙӨДӘҮ -с.диал.Арык, хәлсез [атлары бик й.]




Йөз -(ЙӨЗЕНЧЕ) (ЙӨЗЛӘТӘ) (ЙӨЗӘР) (ЙӨЗӘРЛӘП) -I.100 санын һәм микъдарын белдерүче сүз 2.Йөз ел вакыт арасы, гасыр [XIX йөз әдәбияте] 3.`Күп, бик күп` мәгънәсендә [йөз тапкыр әйтү]. ЙӨЗ БАШЫ - Йөзче -тар.иск.Йөз сугышчыдан торган төркем башлыгы. II.ЙӨЗ -Кеше башының алгы өлеше, бит. Чырай 2.Ал, ал як [йөзе белән көньякка караган йорт]. `Кеше йөзенә, халык йөзенә` кебек тезмәләрдә `каршысына, алдына` мәгънәсендә 3.Нәр.б. өске ягы, өсте [ипи йөзе] 4.Йөззурлык, мәйдан (кечкенә әйберләргә карата) [бармак йөзе кадәр] 5.күч.Кемнең яки нәрсәнең. үзенә генә хас сыйфаты, асылы, үзенчәлеге [кешенең чын йөзе]. Нәр.б. тышкы күренеше [Казан йөзен үзгәртте] 6.күч.Дәрәҗә, абруй; намус [кешелек йөзен саклап калу]. III.ЙӨЗ -Кисә, чаба торган әйберләрнең үткен ягы [балта йөзе, пычак йөзе]




Йөзәрле -Й. ҮЛЧӘҮ -Үлчәнә торган әйберне үзеннән 100 тапкыр җиңелрәк гер белән тигезли ала торган махсус үлчәү




Йөзгә-йөз -рәв.Бер-берсенең каршысына бик якын килеп; кара-каршы килеп




Йөзгәләк -Әкрен ага торган яки торгын суда яшәүче эре коңгыз




Йөзгә-меңгә -рәв.Бик сирәк




Йөзгеч -Балыкларда һәм суда яшәүче умырткалы хайваннарда хәрәкәт органы. с.Йөзү өчен хезмәт итә торган [балыкның йөзгеч куыгы]




Йөздерү -1.(Йөзү) 2.Тирән суга кертеп коендыру, юу (ат тур.)




Йөзек -Кыйммәтле таш белән бизәлгән, каш куелган балдак. ЙӨЗЕК САЛЫШ -Яшьләр уены (Алып баручы тезелешеп утыручыларның учларына йөзек тоткан кулын тидереп чыгып, сиздермәстән, аны берсенең учына салып калдыра һәм "кемдә йөзек, йөгереп чык!" ди. Учына йөзек салынгын кеше тиз генә торып китәргә, ә ике ягында утыручылар аны тотып калырга тиешләр)




Йөзем -1.Җылы якларда уралып үсә торган куак; виноград 2.Шуның җимешләре. Шул җимешләрнең киптереп әзерләнгән төре. ЙӨЗЕМ СУЫ -Йөзем җимешеннән төнәтелгән исерткеч эчемлек [эчтем йөзем суын, түктем йөзем суын]




Йөземчелек -Йөзем үстерү белән шөгыльләнү




Йөзендә -бәйл.кит.Кемнең яки нәрсәнең эшчәнлегенә, тоткан урынына бәя биргәндә кулланыла: фәлән кебек шәхестә яки нәрсәдә; мисалында, үрнәгендә




Йөзеннән -бәйл.1.Нин.б. максат белән [кисәтү й.]. Нәрсә сыйфатында, нәрсә итеп [мисал й. әйтү]




Йөззурлык -Мәйдан(4)




Йөз-кыяфәт -Кешенең тышкы күренеше (йөзе, өс-башы)




Йөзләгән - Йөзләрчә - Йөзәрләгән -чама.Берничә йөз. Бик күп




Йөзләп -чама.Йөз тирәсе. Берничә йөз




Йөзләү -1.Ныклык, шомалык, матурлык һ.б. өчен нәр.б. таш, металл, мәрмәр һ.б.ш. катлам белән тышлау яки каплау 2.Кисә, чаба торган әйберләрне үткерләү 3.Әйбергә ямау салганда ертык урынның әйләнәсен ямаулыкка пөхтәләп тегеп чыгу




Йөзлек -I.1 Йөзәрлек -Йөз сумлык кәгазь акча. II.ЙӨЗЛЕК -Йөзне нәр.б. саклау өчен эшләнгән әйбер; битлек. III.ЙӨЗЛЕК -1.Ишек яки тәрәзә уеп куелган урын тирәли беркетелә торган, гадәттә сырлап-бизәкләп эшләнгән юка тар планка (такта) 2.Сәкенең кырый тактасы 3.Аяк киеменең аяк йөзен каплап торган өлеше 4.Нәр.б. өс йөзе, тигез өслеге. IV.ЙӨЗЛЕК -Мичнең кызуын саклау өчен аның алгы өлешенә өеп калдырылган утлы күмерләр (ипи, мич ачы пешергәндә)




Йөзмә -1.с.Йөзеп йөри торган, су өстенә корылган [й. күпер] 2.и.Аерым молекулаларга кадәр вакланмыйча, чагыштырмача зуррак каты кисәкчекләр катнашмасыннан торган болганчык сыеклык яки газ; рус.Взвесь




Йөзсез -с.Үтә оятсыз, намуссыз, әдәпсез




Йөзсезләнү -Үз-үзеңне тупас тоту, оятсызлану, намуссызлану




Йөзтүбән -рәв.Йөз белән аска таба карап; киресе: чалкан




Йөзү -1.Су өстендә, астында хәрәкәт итү 2.Йөзгеч корылмаларда (суднода, көймәдә һ.б.) су өстеннән бару. Суднода хезмәт итү [корабта бергә йөздек] 3.Сыеклык эчендә булып, батмыйча өскә калкып тору. Берәр төрле сыеклык эчендә булу, яту 4.күч.Һавада салмак кына хәрәкәт итү. Очу. күч.Салмак, җиңел хәрәкәтләр белән бию тур. 5.күч.Нин.б. өлкәдә иркенләп эшләү, нәтиҗәле эш күрсәтү [иҗат дөньясында й.] 6.күч.Бай тормышта, рәхәтлек-күңеллелеккә чумып яшәү тур. 7.күч.Имтиханда сорауларга начар җавап бирү. ЙӨЗҮ ЯРЫСЫ -Йөзүче кошларның бармак араларында ишкәк хезмәтен үтәүче юка тире, яры. САЙ ЙӨЗҮ -Нин.б. өлкәдә аз белемлелек




Йөзүче -1.Йөзә белүче, суда йөзеп йөрүче кеше 2.Йөзү спорты белән шөгыльләнүче. ЙӨЗҮЧЕ КОШЛАР -Суда яшәүче, суда йөзәргә җайлашкан кошлар




Йөзьеллык -Йөз ел вакыт арасы; гасыр. с.Йөз ел дәвам иткән [й. сугыш]. с.Йөз ел яшәгән [й. имән]




Йөзьяфрак -Катмарлы чәчәк ата торган вак яфраклы бакча гөле; рус.Столепестка




Йөзьяшәр -Озынча итләч һәм чәнечкеле яфраклы күпьеллык чүл үсемлеге (бездә бүлмә гөле, дару итеп тә файд.); Алоэ




Йөк -I.1.Нин.б. әйбер төялгән олау (арба, чана автомобиль Һ.б.) 2.Шундый олауга сыешлы әйбернең, авырлыкның микъдары 3.Авырлык, авыр әйбер. Урыннан-урынга күчерелә, җибәрелә торган нин.б. күләмле әйбер; товар 4.Вазифа, йөкләмә 5.күч.Кыенлык, авырлык; нин.б. эшнең иң күп көч сорый торган өлеше. Мәшәкать, борчу, маза. Газаплы, күңелсез хисләр тур. ЙӨГЕНӘ КЕРӘ АЛМАУ -Кистереп дөресен генә әйтә алмау, җаваплылыкны өскә ала алмау. II.ЙӨК -Ана карынындагы бала. ЙӨККӘ УЗУ (КАЛУ) -Балага узу




Йөкләмә -и.1.Кемгә дә булса тапшырылган, йөкләтелгән яки өскә алынган  эш, бурыч 2.Нин.б. эшкә җәлеп ителү дәрәҗәсе, шул эшнең микъдары [укыту йөкләмәсе]




Йөкләү -(ЙӨКЛӘТҮ) -I.Авыр нәрсәне күчерү, ташу өчен кая да булса (аркага, арбага һ.б.) салу. II.ЙӨКЛӘҮ-Нин.б. эш, йомыш һ.б.ш. үтәргә кушу. Бирү (эш, җәза һ.б.ш.) 2.Нин.б. йомыш, эш башкаруны өскә, җаваплылыкка алу. күч.Берәр дәрәҗә йөртү, шуңа хас эшне башкару 3.күч.Кабул итү, уртаклашу [Хурлыгын йөкли алмады]




Йөкле -I.Йөк төялгән. II.ЙӨКЛЕ (ЙӨКЛЕЛЕК) -Авырлы, балага узган




Йөкче -1.Йөк ташучы; олаучы 2.Йөк төяүче-бушатучы




Йөндәү -Ябага йонын йолку (сыерның, дөянең һ.б.) [юаш сыер йөндәүгә яхшы]




Йөнтәсләү -Төкләндерү, йөнтәс итү




Йөрәк -1.Кан әйләнешен тәэмин итә торган, мускуллы капчык сыман орган 2.күч.Кешенең һәртөрле хис, тойгы, кәеф, кичерешләре җыелмасы символы. Мәхәббәт хисләре символы 3.күч.Кешенең эчке дөньясы (рух, җан, күңел, холык, намус) [таш й.] [йөрәгем һәм халкым кушканны] 4.күч.Кыюлык [йөрәге дә бар, кулы да бар]  5.күч.Нәр.б. үзәге, төп өлеше. ЙӨРӘК ЯРЫЛУ -1.Йөрәк тышчасының шартлавы (куркудан һ.б.) 2.күч.Бик каты курку




Йөрәкләнү -Батырлану, кыюлану




Йөрәкле -(ЙӨРӘКЛЕЛЕК) -с.күч.Батыр, кыю, дәртле, гайрәтле




Йөрәксез -1.Куркак, кыюсыз, дәртсез 2.Усал, рәхимсез, каты күңелле




Йөрәксенү -1.Батырчылык итү, кыюлык җитү 2.Дәртләнү, ашкыну, гайрәтләнү




Йөрәксү -ф.1.Нәр.б. омтылу, ашкыну, дәртләнү 2.Газаплану, әрнү, борчылу




Йөрәкчел -Кимсетүне күтәрә алмый торган, гарьчел




Йөргезү -иск. Йөртү -1.Йөрергә булышу, мөмкинлек бирү, рөхсәт итү, кушу, мәҗбүр итү. "Үзен", "үзен-үзе" сүзләре белән килгәндә: йөрерлек хәлдә булу 2.Хәрәкәт иттерү 3.Нәр.б. (машина, поезд, самолет һ.б.ш.) хәрәкәте белән идарә итү 4.Ташу, тарату [почта й., пассажирлар й., хәбәр й.] 5.Нәр.б. үзеңнән калдырмау. күч.Кемне яки нәрсәне күңелдә саклау. Сакал, мыек, чәч белән йөрү тур. 6.күч.Башкару, алып бару [эшне белеп йөртә]. ЙӨРТҮЧЕ РАКЕТА -Космик корабларны орбитага чыгара торган ракета




Йөрген - Йөргенче -и.Кая да булса еракка барып нәрсәдер хәл итәргә җибәрелгән (яки киткән) кеше. [Патшага йөрген җибәрү]




Йөргесез -с.Чыгып, үтеп йөри алмаслык




Йөрем -и.Йөрүгә чыдамлылык [картлар яшьнең йөремен тели]. ЙӨРЕМСЕЗ -сир.Акрын, начар йөрешле




Йөремсәк -с.Бер урында гына торырга, яшәргә, эшләргә яратмый торган; күп йөрүчән, күп йөрергә яратучан




Йөремтек -с.сир.Еш кабатлана торган, һәркемгә билгеле




Йөремтәл -1 Йөремчән -Кызу йөрешле, юл йөрүгә чыдамлы (ат тур.). Бер урында гына торырга яратмый торган, күп йөрүчән 2 Йөремче -Бер урында төпләнмәгән, бер җирдән икенче җиргә йөреп кәсеп итүче; йөрергә, гизәргә яратучан




Йөремчәк -с.Эшлексезләнеп яки тынгысызланып анда-монда йөрергә яратучы




Йөренү -Арлы-бирле йөрү, туктаусыз йөреп тору




Йөреш -1.Адым, атлам. Йөргәндә аякларны басып атлау, йөрү рәвеше 2.Нин.б. юнәлештә урыннан-урынга күчеш, хәрәкәт [поезд йөрешен тизләтте]. Хәрәкәт итү тизлеге. Транспортның билгеле бер маршрут һәм расписание буенча хәрәкәте [автобуслар йөреше]. Механизмнарның эш-хәрәкәтләре [сәгать йөреше]. Сыеклыкның (көпшәләрдә, кан тамырларында һ.б.ш.) хәрәкәте, таралуы 3.Шахмат уенында фигураларны урыннан-урынга күчерү [өч йөрештән мат] 4.Кая да булса барып йөрүнең, берәр кайда булуның күрсәткече [өлгереш, йөреш тикшерелде]. ЙӨРЕШ ХӘРӘКӘТЕ -Механик хәрәкәтнең иң гади төре




Йөреш-килбәт - Йөреш-торыш -Аяк-кулларны хәрәкәтләндерү һәм буй-сынны тоту рәвеше




Йөрешле -с.1.Тиз һәм алымлы йөри торган 2.Йөри, үтә ала торган [суднолар й. елга] 3.ярд.Тезмә фигыль составында `йөрерлек, йөри торган` мәгънәсен белдерә [миңа кабат килеп й. булмасын]




Йөрешү -1.Бер-береңә баргалап тору, әледән-әле бер-береңдә булу, якыннан аралашып яшәү 2.Мәхәббәт тоту




Йөрткеч -I.и. Таяк башына тәгәрмәч беркетеп ясалган уенчык. II.с. Йөртә торган




Йөрү -1.Атлап урыннан-урынга күчү. Атлау сәләтенә ия булу, хәрәкәт итәрлек хәлдә булу. 2.Хәрәкәттә булу, хәрәкәт итеп тору 3.Транспортта хәрәкәт итү 4.Кая да булса баргалап тору [эшкә й.] 5.Үтү, керү, чыгу [капкадан йөреп булмый] 6.Йөреш ясау (шахматта) 7.Кайдадыр булу [читтә й.][солдатта й.] 8.Берәр нәрсә белән мәшгуль булу [эш артыннан й.]. Нәр.б. шөгыльләнү, кәсеп итү [аю биетеп й.] 9.күч.Яратышу, сөешү. Шундый мөнәсәбәткә омтылу 10.Нин.б. рәвештә, максатта, фикердә, хәлдә, шөгыльдә яки хис-тойгылар эчендә булу, яшәү, эш итү [пальтодан й.][эшсез й.][бик акыллы йөри][юләр дип йөрдек][атаңча йөр][шулар сүзе белән йөрисез][исән-сау йөрисеңме?][күченеп йөрү][укып йөрү, авырып йөрү] 11.Берәүдән икенчегә күчеп таралу [сүз йөри] 12.күч.Кулланышта, әйләнештә булу [йөрми торган акча]. Законлы яки абруйлы көчкә ия булу, үтәлү [синең сүзең йөри бит]. ЙӨРЕП КАЙТУ (КЕРҮ, КИЛҮ) -Кая да булса барып килү, саф һава алырга чыгу. ЙӨРЕП КИТҮ -1.Баланың яки авыру кешенең аякка басып йөри башлавы 2.Нин.б. механизмның төзәлеп хәрәкәт итә башлавы 3.Җиңүгә өйрәнү, күнегү (ат тур.). ЙӨРЕП ЭШЛӘҮ -Эштән кайтып-килеп йөрү. ЙӨРЕП ЧЫГУ (ӘЙЛӘНҮ) -Тикшерергә, күрергә, белергә кирәк булган объектларны алар урнашкан җиргә барып карап чыгу




Йөткерек -диал. Йөткереш -сир.) Ютәл




Йөткеренү -Әледән-әле йөрткерү, йөткергәләү




Йөткерү -Өзек-өзек калтыраулы, гыжылдап торган тавышлы тын чыгару (гадәттә тын юллары сәләмәт булмау аркасында); ютәлләү