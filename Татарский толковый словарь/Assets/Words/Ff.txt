Фа -Музыкаль гамманың дүртенче авазы, шуны билгели торган нота




Фабра -иск.Сакал, мыек һәм чәчне каралту, мыекларга билгеле бер форма бирү өчен кара буяу




Фабком -Фабриканың профсоюз комитеты




Фабрика -Машина белән чимал эшкәртеп, продукция чыгара торган җиңел промышленность предприятиесе




Фабрикант -Капиталист, фабрика хуҗасы




Фабрикат -Завод-фабрика җитештергән әзер эшләнмә, производство эшләп чыгарган продукт




Фабула -Әдәби әсәрнең эчтәлеге һәм анда сүрәтләнгән вакыйгалар




Фаворит -и.1.Югары дәрәҗәле, сүзе үтемле кешенең яраткан, һәрвакыт яклый торган кешесе. Югары дәрәҗәле хатын-кызның сөяркәсе 2.Спортта - беренчелекне алуга ышаныч күбрәк булган кеше һәм ат тур.




Фагот -Бөгелгән озын көпшә рәв. бик күп клапанлы музыка коралы




Фаготчы -Фаготта уйнаучы




Фаҗига -Коточкыч авыр хәл, вакыйга; зур бәхетсезлек




Фаҗигале - Фаҗигый -иск.) с.1. Фаҗигане эченә алган, фаҗига белән бәйләнешле. Авыр вакыйгаларны, кемнең дә булса тормышында авыр кичерешләрне күрсәткән, белдергән 2.Фаҗига нәтиҗәсендә килеп чыккан 3.Фаҗига белдергән (тавыш тур.)




Фаза -и.1.Нин.б. күренешнең, процессның һ.б. үсешендәге аерым стадия, момент 2.Берәр нәрсәнең формасы яки торышы үзгәрүдәге билгеле бер момент, хәл [Меркурий планетасының фазалары] 3.хим.Бердәй булмаган системаның бердәй өлеше [сыек фаза, каты фаза] 4.Геологиядә: тау токымнарының теге яки бу характерын билгели торган иң кыска вакыт арасы 5.Генераторда уралманың аерым группасы, шулай ук электр тогын үткәрү өчен аңа тоташтырылган чыбык [ток фазасы]




Фазан -КЫРГАВЫЛ -Тавыксыманнар отрядыннан чуар йон белән капланган эре кош




Фазометр -Алмаш ток чылбырында егәрлек коэффициентын яки ток һәм көчәнеш арасындагы фазалар аермасын үлчи торган прибор




Фазыйләт -иск.кит.Артыклык, өстенлек, яхшы холыклылык, яхшы сыйфатлылык, яхшы эш




Фаикъ -иск.кит.Өстен тора торган, башкалардан алда торучы; гадәттән тыш




Фай -Нечкә генә аркылы сырлары булган тыгыз ефәк яки йон тукыма




Файда -1.Кем яки нәрсә өчен дә булса яхшы, уңышлы, уңай нәтиҗә. Рәт, мәгънә [искә төшерүдән файда юк]. сөйл.Яхшылык, игелек [революциядән файда булмады] 2.Керемнең тотылган чыгымнан артып калган өлеше; акчалата керем, табыш 3.Ярдәм, уңай тәэсир [бер дару да файда бирмәде] 4.Интерес, ихтыяҗ [безнең файдага әлләни эш чыкмады]




Файдалану -1.Кемне яки нәрсәне берәр кирәклек өчен куллану. Кемне яки нәрсәне берәр чара итеп куллану 2.Берәр хәл, күренешне үз интересың өчен куллану, форсат дип санап, шуңардан файда алу 3.Ышаныч, ихтирам, дан, дәрәҗә һ.б.ш. сүзләр белән килгәндә, шул сыйфатларга ия булу мәгънәсен аңлата




Файдалы -(ФАЙДАСЫЗ) -Файда китерә торган, файдасы тия торган. Саулык өчен әйбәт булган, аны ныгытуга, саклауга булыша торган, авыруларны дәвалый торган; шифалы 2.Табыш китерә торган 3.Кем яки нәрсә өчен кирәкле, әһәмиятле, кыйммәтле




Файдалык - Файдалылык -(ФАЙДАСЫЗЛЫК) -Файдалы булу сыйфаты, дәрәҗәсе




Файл -и.1.Бер төрдәге документ кәгазьләре саклана торган зур гына папка яки кап(2). Кәгазь бите (битләре) салу өчен папка яки капчык рәв. юка тышлык 2.Исәпләү машинасында: электроник информациянең бербөтен тәшкил иткән (программа, текст, сүрәт һ.б. рәв.), аерым саклана яки күчерелә торган бер кисәге




Факел -1.Гадәттә бер башына сумалалы чүбек урап ут кабызылган таяк; саплы яктырткыч 2.Конус сыман ялкын, шулай ук сыеклык һәм газның шул формадагы агымы




Факелчы -1.Факел тотып баручы 2.Яндыручы, факел ярдәмендә ут төртүче




Факс -1.Телефон линиясе аша документның, сүрәтнең күчермәсен тапшыру аппараты 2.Шундый юл белән алынган документ, сүрәт 3.Шундый аппаратның телефон номеры




Факсимиле -Кулъязманың, имзаның, документның фотография яки граверлау ярдәмендә алынган күчермәсе




Факт -и.1.Булып үткән эш-хәл, вакыйга, күренеш. Мисал, очрак. Нин.б. нәтиҗәгә килергә, йомгак ясарга яки берәр фикерне ачыкларга ярдәм итәрдәй нәрсә; дәлил 2.Чынбарлык, реаль нәрсә. хәб.Бәхәссез дөреслек [кызганыч, ләкин факт] 3.рәв.ФАКТТА -Чынлыкта, чынында




Фактик -с.Фактка нигезләнгән, фактларга туры килә торган. Булган, факт буларак очрый торган [фактик хаталар]




Фактография -Фактларны бернинди анализ ясамый гына тасвирлау




Фактор -Берәр процессның, күренешнең этәргеч көче, сәбәбе, шарты [иҗади фактор]




Фактория -Әз үскән илләр һәм ярым колониаль өлкәләрнең территорияләрендә урнашкан, гадәттә чит ил сәүдә конторасы




Фактура -1.Сәнгать әсәрләрендә сәнгать техникасының үзенчәлеге 2.Тукыма, пыяла һ.б.ш.ларның эшкәртелү үзенчәлеге, төзелеше 3.Товар алучыга җибәрелгән товарның исемнәрен, санын, хакын язып тапшырыла торган рәсми кәгазь; счет




Факультатив -с.1.Мәҗбүри булмаган, үз теләге белән сайлана торган, имтихан алынмый торган [ф. дәресләр] 2.биол.Тереклек итү, туклану рәвеше катгый булмаган, башкача да мөмкин булган [факультатив паразит]. ФАКУЛЬТАТИВ ҖӘЯЛӘР -Җөмләнең, идиоманың, сүзнең төшереп калдырырга мөмкин булган кисәген эченә алган җәяләр (мәс. авызда (гына) тотарлык)




Факультет -Югары уку йортының билгеле бер фәннәр тармагы өйрәтелә торган бүлеге [тарих факультеты]




Факыр -иск.Мескен




Фал -I.Корабларда җилкәннәрне, сигнал флагларын һ.б. күтәрү өчен хезмәт итә торган бау. Парашютны кеше катнашыннан башка ачу өчен, бер очы самолет кабинасына, икенче очы парашют боҗрасына беркетелгән бау. II.ФАЛ -иск.Күрәзәлек; юрау. ФАЛ АЧУ (САЛУ) -Фалнамәгә карап, киләчәкне яки үткәнне әйтү; күрәзәлек итү




Фаланга -1.тар.Борынгы грекларда коралланган җәяүле гаскәрнең тыгыз сафка тезелгән строе 2.күч.Гомумән әйберләрнең яки кешеләрнең тигез тезелгән сафы 3.(Утопик социализм тәгълимәтендә) зур община, коммуна 4.анат.Умырткалы хайваннарда һәм кешедә очлыкларның бармак скелетларын тәшкил итә торган көпшә сыман кыска сөяк (кул бармакларының һәрберсендә мәс. шундый өч сөяк) 5.Үрмәкүчсыманнар классыннан агулы бөҗәк




Фалнамә -иск.Фал ачу китабы




Фалчы -иск.Фал ачу юлы белән язмышны юраучы, күрәзәлек итүче




Фальсифакатор -Фальсификация белән шөгыльләнүче кеше




Фальсификация[ләү] -1.Ялган әйбер эшләү, ясау 2.Чын нәрсәне, чынбарлыкны ялган, чын булмаган нәрсә белән алмаштыру 3.Чын итеп күрсәтергә тырышылган ялган, ясалма нәрсә




Фальстарт -спорт.Вакытыннан элек башланган старт, фальшлы старт




Фальц -1.Бөкләм -Ике калайның бөгеп ялганган урынындагы җөй 2.Ырмау, җек (мәс. тактада) 3.Бөкләм -Басма кәгазь табагының бөкләнү урыны




Фальцет -муз.Җырлаучыдан махсус башкару алымы таләп итә торган бик югары тавыш; шундый тавыш чыгару ысулы. Ирләрдә хатын-кызлар тавышына охшаган бик нечкә тавыш




Фальцлау -Фальц ясау




Фальш -1.Хата, ялгышлык (музыкада) 2.Ясалмалык 3.Эчкерлелек, икейөзлелек 4.Алдау, алдашу, хәрәмләшү




Фамилия -Кешегә буыннан-буынга атасыннан (яки анасыннан) күчеп, аның исеме янында әйтелә торган гаилә, нәсел атамасы




Фамильяр -с.Артык иркен; тәкәллефсез, тыйнаксыз




Фанат -и. Берәр спорт төре, эстрада ансамбле, атаклы кеше һ.б.ш. белән фанатикларча мавыгучы кеше




Фанатизм -1.Фанатикның(I,1) фикерләү, эш итү рәвеше; дини һ.б.ш. карашларга гадәттән тыш бирелеп, башка диндәге кешеләрне күрәлмаучылык 2.күч.Нәрсәгә дә булса бик нык бирелгәнлек; нин.б. карашларга, идеягә чын күңелдән ышанганлык




Фанатик -I.и.1.Үз диненә бик нык бирелгән, башка динне, башка диндәге кешеләрне күралмаучы кеше 2.күч.Берәр эшкә җаны-тәне белән бирелгән, нин.б. идея, карашларга чын күңелдән ышанган кеше. II.ФАНАТИК -с.1.Фанатизмга бирелгән, фанатизм белән сугарылган 2.күч.Берәр эшкә яки идеягә бик нык бирелгән




Фанер -1.Агачтан ярып алынган бик юка яссы пластина (матур төс бирү, тышлау өчен мебель һ.б.ш. өстенә ябыштырыла) 2.Агачның юка пластиналарын бер-берсенә аркылыга-буйга ябыштырып ясалган табаклы бик юка такта. с.Шундый тактадан эшләнгән




Фани -с.1.Бетә торган, үзгәрә торган; вакытлы 2.и.күпл.Бу дөнья кешеләре [фанилар безне таныйлар]




Фант -1.Шобагага салынган әйберләрдән кемнең әйбере килеп чыкса, шул кеше башкалар кушкан берәр эшне башкарудан торган уен 2.Шул уенда катнашучыларның һәркайсыннан шобагага салу өчен алынган әйбер 3.Шул уенда шобагасы чыккан кешегә бирелә торган "җәза" (мәс. җырлау, бию һ.б.)




Фантазер -Хыялланучы, булмас хыяллар белән мавыгып йөрүче




Фантазия -1.Нәр.б. уйлап чыгару, күзаллау сәләте; иҗади хыял 2.Хыял. Ялган, ышанмаслык, тормышка ашмаслык нәрсә; юк нәрсә 3.муз.Ирекле формада яки берәр әдәби әсәр эчтәлегенә нигезләнеп язылган инструменталь-симфоник әсәр




Фантасмагория -1.Саташканда күз алдына килә торган нәрсәләр, сәер күренешләр 2.Нин.б. ысуллар ярдәмендә барлыкка китерелгән гаҗәеп, фантастик күренеш, сүрәт




Фантаст -кит.1.Фантазиясе көчле кеше 2.Хыялый планнарын тормышка ашырырга тырышучы кеше 3.әд.Фантастик сюжетлы әсәрләр иҗат итүче язучы, рәссам




Фантастик -с.1.Фантастика белән сугарылган, шуңа нигезләнгән 2.Гаҗәеп, әкәмәт, тылсымлы 3.Хыялый, булуы мөмкин булмаган, кеше ышанмаслык, уйдырма 4.Гамәлгә ашмаслык, акылга сыймаслык




Фантастика -1.Хыялда туган күзаллаулар, уй-фикер, образлар, күпертелеп яки табигый булмаган рәвештә сүрәтләнгән чынбарлык күренешләре. Вакыйгалар, күренешләр күпертелеп яки табигый булмаган рәв. тасвирланган әдәби әсәрләр 2.Хыялый, тормышка ашмаслык нәрсә




Фанфара -1.Тынлы уен коралы, җиз торбаның озынча төре (сигналлар бирү өчен кулл.) 2.Шундый уен коралында башкарыла торган тантаналы яки хәрби характердагы музыкаль фраза. Шундый уен коралында бирелә торган кыска (хәрби) сигнал




Фара -Автомобильнең, тепловозның һ.б.ш. алгы өлешендә юлны яктырту өчен хезмәт итә торган рефлекторлы фонарь




Фарада -Электр сыешлыгын үлчәү берәмлеге




Фараз -кит.1.Уй, фикер 2.Исәпләп, чамалап карау хәле; гипотеза. ФАРАЗ ИТТЕК -кер.Мәсәлән. ФАРАЗ ИТҮ (КЫЛУ) -Уйлау, исәпләү




Фаразан -рәв.Уйлап караганда; мисал итеп алганда; әйтик




Фарватер -Диңгез, күл һәм елгаларда суднолар йөри алырлык куркынычсыз (гадәттә сигнал билгеләре булган) су юлы




Фарингит -мед.Тамак ялкынсыну авыруы




Фарисей -1.Борынгы Иудеядә диндарлыгы, тәкъвалыгы белән аерылып торган, югары катлау интересын яклаган дини-политик партия члены 2.күч.Икейөзле кеше




Фармакогнозия -Дару ясау өчен яраклы үзлекләре булган матдәләрне өйрәнү фәне




Фармаколог -Фармакология белгече




Фармакологик -с.Фармакологиягә бәйләнешле




Фармакология -Даруларның организмга тәэсирен тикшерә торган фән




Фармакопея -Дару ясаучылар һәм врачлар өчен кулланма; аптекаларда сакланырга тиешле дару матдәләренең исемлеге




Фармацевт -Дару ясаучы белгеч




Фармацевтик -с.Фармацевтка, фармацевтикага бәйләнешле




Фармацевтика -Даруларны әзерләү, эшкәртү, саклау һ.б. тур. фән




Фарс -әд.1.Тышкы комик алымнарга корылган, беркадәр әдәпсезрәк, уенчак һәм җиңел эчтәлекле комедия, водевиль; шул пьесаның спектакле (сәхнәдә куелышы) 2.күч.Әдәпсез, тупас шаярту; шамакайларча кыланыш




Фарсизм -лингв.Фарсы теленнән кергән сүз яки фраза




Фарсы -1.Иранда яшәүчеләрнең күпчелеген тәшкил иткән төп халык атамасы һәм шуның бер кешесе 2.с.Шул халыкка бәйләнешле




Фарсыча -Фарсы телендә




Фарфор -1.Югары сортлы ак балчыкка төрле матдәләр кушып ясалган минераль масса 2.Шундый массадан ясалган савыт-саба, декоратив һ.б. әйберләр




Фарш -Вак итеп тапалган, тартылган ит яки шулай әзерләнгән яшелчә массасы




Фаршлау -Яшелчә, балык һ.б. эченә фарш салу, фарш тутыру




Фарыз -1.и.дини.Үтәлүе мәҗбүри булган бурыч 2.и.Эшләнми калмаска тиешле эш 3.с.хәб.Мәҗбүри [фарыз гамәлләр][ул эш сиңа фарыз]




Фасад -Бинаның, корылманың алгы ягы




Фасикъ -с.иск.Әхлак ягыннан бозык; начар юлда йөрүче, азгын. Пычрак, оятсыз




Фасовка - Фасовкалау -Үлчәнгән өлешләргә бүлгәләп төргәкләү




Фасоль -1.Кузаклылар семь. бакчада һәм кырда үстерелә торган берьеллык үлән үсемлек 2.Шул үсемлекнең азык итеп кулл.тор. орлыгы, борчагы




Фасон -и.1.Өс-баш һәм аяк киемнәре тегү өчен файд. торган киселеш, тегелеш формасы; модель 2.күч.Тышкы кыяфәт, форма, үз-үзеңне тотыш 3.сөйл.Нин.б. бер рәвеш, форма




Фасонлы -Билгеле бер фасон, форма буенча эшләнгән. күч.Фасон саклап киенеп йөрүче [безнең кыз - бик фасонлы]




Фасыл -1.Бүлем; бүлекчә, бүлек  2.Елның билгеле бер вакыты, сезон




Фатализм -кит.Язмышка ышану




Фаталист -язмышка ышанучы кеше




Фаталистик -с.1.Фатализмга бәйләнешле; шуңа нигезләнгән 2.Котылгысыз; фаталь




Фаталь -с.Һәлакәтле, котылгысыз




Фатир -сөйл.Квартир




Фатирчы -Фатирда торучы; Квартирант




Фатиха -дини.1.Коръәннең беренче сүрәсе 2.Ата-ананың, остазның һ.б. рәсми рәвештә белдерелгән изге теләге, ризалыгы һәм юлламасы 3.Рөхсәт; хуплау. ФАТИХАДА БУЛУ -Берәр изге теләктә булу




Фатихалау -Фатиха бирү, фатиха кылу




Фауна -Хайваннар дөньясы; нин.б. урынның яки геологик чорның барлык төр хайваннар җыелмасы




Фаустпатрон -Танк, ныклы хәрби корылмалар һ.б.ш.ларга кулдан ату өчен кулл.тор. ике яктан ачык көпшәле реактив корал




Фахиш -с.кит.Начар, бозык, җенси тотнаксыз. и.Шундый ир кеше




Фахишә -Уйнашчы хатын




Фахишәлек -Бозыклык, бозык тормыш, җенси тотнаксызлык




Фаш -ФАШ БУЛУ (ИТҮ, КЫЛУ) -1.Билгеле булу, ачылу 2.Тотылу, бер-бәр яман эше ачылу




Фашизм -Империалистик буржуазиянең иң агрессив даирәләре интересын чагылдыра торган һәм йөгәнсез шовинизм, расачылык, барлык демократик ирекләрне юк итү, басып алу сугышлары әзерләү һәм башлап җибәрү белән характерлана торган чиктән тыш реакцион политик агым; террорчылык диктатурасы




Фашист -Фашизм тарафдары




Фашистик -с.Фашистка, фашизм системасына бәйләнешле




Фашина -Юл һәм буалар ясаганда туфрак өемен ныгыту өчен кулл.тор. чыбыклар бәйләме, чыбык, камыш көлтәсе




Фаэтон -1.Өсте ачылмалы, көймәле коляска 2.Җиңел автомобильнең өсте ачылмалы, ян яклары алынмалы кузовы, әрҗәсе




Фаянс -1.Төрле керамик әйберләр ясау өчен яхшы сортлы балчыкка гипс һ.б. катыштырып әзерләнгән ак масса. с. Шуннан эшләнгән 2.Шундый массадан ясалган әйберләр, савыт-саба




Фәза -кит.Күктәге (һавадагы) бушлык; ачык урын, ачыклык




Фәлакәт -иск.кит.Бәлә, бәхетсезлек; кайгы, афәт [авылны берьюлы өч фәлакәт сукты]




Фәләк -иск.кит.1.Күк йөзе, күк гөмбәзе 2.Язмыш




Фәкать -терк.1.Әйтелгән фикерне тулыландыра, ачыклый торган җөмләләрне яки тиңдәш кисәкләрне каршы куеп теркәү өчен кулланыла [күбесе батты, фәкать берничәсе котылды] 2.кис.Үзеннән соң килгән сүзнең мәгънәсен аерымлап, чикләп, ялгызлаштырып күрсәтү өчен кулланыла [тәм таптым мин фәкать хезмәттән]




Фәкыйрь -с.1.Мохтаҗлыкта яши торган; бернәрсәсе дә булмаган яки бик аз булган; ярлы; киресе: бай 2.Яшәү өчен кирәкле нәрсәләре җитешле булмаган, ярлы; карар күзгә ямьсез, начар [фәкыйрь урам] 3.хәб.Нин.б. өлкәдә чикләнгәнлек, берәр нәрсәнең җитәрлек булмавы, әзлеге тур. [әсәр образларга бик ф.] 4.күч. Фәкыйрегез -Нәзакәтле сөйләмдә "мин", "сөйләүче" мәгънәсендә кулланыла




Фәкыйрьлек -(ФӘКЫЙРЬЛӘНҮ) -1.Мохтаҗлык, авыр тормыш 2.Фәкыйрь булу хәле




Фәкыйрь-фокара -иск.Фәкыйрьләр, ярлылар, ярлы-ябага




Фәлән -а.1.Исемен атамыйча яки атарга теләмичә, гомуми ишарә белән генә "шул", "шундый кеше" яки "нәрсә" диясе урында әйтелә [фәлән кеше, фәлән вакыт] 2.Исемнәргә ялганып, парлы сүз ясый һәм мәгънәгә җыймалык, билгесезлек яки илтифатсызлык төсмерләре өсти [күрүче-фәлән булмау][гөнаһ-фәлән диеп тормадым]




Фәлән-төгән - Фәлән-фәсмәтән -1.Төрле әйберләр, хәлләр, эшләр, сөйләшүләр һ.б.ларны санап китү урынына кулланылып, мәгънәгә гомумиләштерү һәм билгесезлек төсмере өсти [угылым китә бит, фәлән-төгән дип, авыз да ачмый] 2.с.Кире бәя, характеристика бирү сүзләре урынына кулланыла [һәй син, фәлән-төгән малай, кайда йөрисең?]




Фәлсәфә -1.Философия 2.Фикер йөртү, Фикер белән анализлау, Нәр.б. өстендә тирән уйлану. ФӘЛСӘФӘ САТУ -1)Бик күп сөйләү, юк нәрсә сөйләү; лыгырдау 2)Абстракт фикер йөртү; акыл өйрәтү, үгет-нәсихәт бирү




Фән -и.Табигать һәм җәмгыять үсешендәге закончалыкны һәм тирә-юньгә тәэсир итү чараларын өйрәнү юлы белән барлыкка килгән белемнәр системасы. Шул белемнәрнең аерым бер өлкәсе [табигать фәннәре]. ФӘН ИЯСЕ -Фән белән шөгыльләнүче; галим




Фәнни -с.1.Фәнгә бәйләнешле, фәнгә нигезләнгән




Фәнни-атеистик -с.Атеистик фәннәр өлкәсенә бәйләнешле




Фәннилек -Фәнни булу сыйфаты




Фәнни-популяр -с.Фән һәм техника өлкәсендәге казанышлар белән гади, аңлаешлы формада таныштыра торган




Фәнни-техник -с.Техник фәннәр өлкәсенә бәйләнешле




Фәнни-тикшеренү -с.Фәнни тикшеренүләргә бәйләнешле




Фәнчә -рәв.Фәнгә нигезләнеп, фән өйрәткәнчә




Фәрман -иск.Боерык. ФӘРМАН КЫЛУ -Боеру, әмер итү




Фәс -и.Кайбер мөселман Көнчыгыш илләрендә киселгән конус форм. чуклы милли баш киеме




Фәсахәт -иск.кит.Матур теллелек, телдәге образлылык, ягымлылык. ФӘСАХӘТ ӘҺЕЛЛӘРЕ -Матур, оста сөйләүчеләр, ораторлар




Фәсахәтле -иск.кит.1.Матур телле, матур сөйләүчән 2.Нәфис, сәнгатьле (стиль тур.)




Фәтва -иск.кит.Дин-шәригать күзлегеннән караганда, берәр эшнең яравы-ярамавы турында дин әһеле тарафыннан аңлатып бирелә торган рәсми рөхсәт, фатиха. ФӘТВА БИРҮ -Юридик (шәригать күзлегеннән) җавап бирү, карар чыгару, рөхсәт бирү, фатиха бирү. ФӘТВА (ФӘТВАСЫ) ЮК -сөйл.Нин.б. эшнең мәгънәсе яки аңлаешлы эшләү рәвеше булмау турында әйтелә




Фәүкылгадә -иск.кит.Гадәттән тыш, чиктән тыш




Фәхеш -и.Бозыклык, уйнаш, зина




Фәхешлек -Фәхеш кешенең үз-үзен тотышы һәм шуңа хас сыйфатлар




Фәхешханә -Фахишәләр тору һәм кабул итү йорты




Фәһем -иск.Аң дәрәҗәсе, зиһен, акыл, зирәклек. Аңлау, төшенү




Фәһемле -(ФӘҺЕМЛЕЛЕК) -иск.Аңлы, зиһенле, зирәк, тиз төшенүчән




Фәһемләү -иск.Аңлау, төшенү, белү




Февраль -иск.БУШАЙ -Календарь елның икенче ае




Федерализм -Федерация принципларына нигезләнгән дәүләт төзелеше яки берәр нәрсәнең федерациягә нигезләнгән структурасы




Федералист -Федерализм тарафдары




Федералистик -с.Федерализмга нигезләнгән, шуңа бәйләнешле




Федераль - Федератив -Федерация(1) булып торган, федерациягә бәйләнешле




Федерация -1.Мөстәкыйль дәүләтләр, республикалар яки кабиләләр союзлары берләшүе нигезендә төзелгән бөтен бер дәүләт җәмгыятьләр яки оешмалар берлеге




Феерия -1.театр.Гадәттән тыш матур сәхнә җиһазлары белән куела торган әкият сюжетлы сәхнә әсәре 2.күч.Искитмәле матур тамаша, әкияти күренеш




Фейерверк -Тиз кабынып китүчән махсус катнашмаларны яндырудан хасил була торган төрле төстәге декоратив утлар




Фекалий -Кеше тизәгенең һәм сидегенең катнашмасы




Фельдмаршал -1917 елга кадәр Россиядә һәм кайбер чит илләрдә хәзер дә иң югары хәрби дәрәҗә; шуңа ия булган кеше




Фельдфебель -Патша армиясендә рота командирының эчке тәртипне саклауда һәм хуҗалык эшләрен башкаруда ярдәмчесе; өлкән унтер-офицер




Фельдшер -Махсус урта медицина белеме булган кеше; дәвалау оешмаларында врач ярдәмчесе




Фельдъегерь -Аеруча әһәмиятле һәм ашыгыч яшерен хәбәр язылган кәгазьләрне илтүче хөкүмәт курьеры яки хәрби курьер




Фельетон -Тормыштагы кимчелекләрдән ачы көлеп язылган сатирик эчтәлекле газета яки журнал мәкаләсе




Фельетончы -Фельетон язучы




Фелюга -Урта, Кара, Азов, Каспий һәм Арал диңгезләрендә йөри торган җилкәнле, палубасыз кечерәк судно




Феминизм -Хатын-кызларга ирләр белән тигез хокуклар бирүне максат итеп куйган политик хәрәкәт




Феминист -Феминизм яклы кеше




Фен -Чәч киптергеч




Феникс -Кайбер халыклар мифологиясендә: янып, көленнән кабат ярала торган кош




Фенил -Бензол радикалы: С6H5- Фенол -Медицинада антисептика һәм дезинфекцияләү өчен, шулай ук синтетик сумала, буягычлар, шартлагыч матдәләр ясауда файдаланыла торган органик кушымта (С6Н5ОН)




Фенолог -Фенология белгече




Фенологик -с.Фенологиягә бәйләнешле




Фенология -Үсемлек һәм хайваннар дөньясындагы ел фасылларының үзгәрүе белән бәйләнгән периодик күренешләрне өйрәнә торган фән




Феномен -Гадәттән тыш сирәк күренеш. Гадәттән тыш, искиткеч сәләтле яки һөнәрле кеше тур.




Феноменаль -с.Сирәк очрый торган, искиткеч




Фенотип -Терек организмның тышкы сыйфатлары җыелмасы (ә нәсел сыйфатлары җыелмасы - генотип)




Феод -Көнбатыш Европада синьорга хезмәт итү шарты белән феодалга мирас итеп бирелә торган җир биләмәсе




Феодал -Феодализм чорында хаким сыйныф вәкиле; җирбиләүче; феод хуҗасы




Феодализм -тар.Капитализмнан элек булган иҗтимагый строй (аның нигезендә феодалларның җитештерү чараларына тулысынча, үзләренә буйсынган крепостной крестьяннарга өлешчә хуҗа булуы һәм үз территорияләрендә дәүләт белән идарә итү хокукына ия булу ята)




Феодаль -с.Феодализмга бәйләнешле




Ферзь -Шахмат уенында иң көчле фигура; королева




Ферма -I.1.Колхоз һәм совхозларда хайванчылыкның нин.б. тармагы белән шөгыльләнә торган хуҗалык 2.Шәхси яки арендага алынган җир участогындагы авыл хуҗалыгы предприятиесе. II.ФЕРМА -тех.Төзелеш эшләрендә: корыч терәкләрнең очларын бер-беренә беркетеп ясалган инженерлык корылмасы




Фермент -Тере организмнарда барлыкка килә торган һәм организмда төрле химик процессларны тизләтә торган катлаулы аксым матдә




Фермер -Ферма(I,2) арендаторы яки хуҗасы




Фермерлык -Хуҗалыкта фермер системасы




Фестиваль -Музыка, театр, кино һ.б.ш. сәнгать өлкәләрендәге уңышларны күрсәтү максаты белән, вакыт-вакыт үткәрелә торган җәмәгать бәйрәме




Фестон -Чуклап эшләнгән кайма (пәрдәгә, итәк очына һ.б. тотыла)




Фетиш -кит.1.Борынгы кабиләләрнең ышануы буенча, табигатьтән тыш көчкә ия, дини табыну объекты булып саналган әйбер 2.күч.Һичсүзсез танылган нәрсә, шуңа сукырларча ышану, табыну




Фетишизм -1.Фетишларга(1) дини баш ию, табыну, аларны табигатьтән тыш, могҗизалы итеп карау 2.күч.Нәр.б. сукырларча табыну, ышану 3.Җитештерү мөнәсәбәтләрен матдиләштерү [товар фетишизмы]




Фетишист -1.Фетишизм тарафдары 2.күч.Берәр нәрсәгә сукырларча табынучан, сукырларча ышанучан кеше




Фетишлаштыру -Фетишка әйләндерү




Фетнә -кит.1.Стихияле баш күтәрү, бунт; шулай ук дәүләт властена каршы яшерен әзерләнгән кораллы чыгыш 2.Коткы, коткы сүзе [большевик агентлары фетнә салып йөрде] 3.күч.Юкны сөйләп, тавыш чыгарып йөрүче, җәнҗалчы, әшәке кеше тур. [заман ахырында дөньяга төрле фетнә тулар] 4.күч.Гадәттә балалар турында яратып яки ачуланып, кыланышларын хуплап яки хупламыйча әйткәндә кулланыла




Фетнәле -Тынычсыз, тавышлы, гаугалы




Фетнәче -1.Фетнәдә катнашучы; фетнә күтәрүче 2.күч.Тавыш чыгаручы, гаугачы




Фетнәчел -с.Тавыш чыгаручан, гаугачыл




Фетр -Эшләпәләр, киез итек һ.б. эшләү өчен китә торган югары сортлы юка тыгыз киез




Фехтовальщик -Фехтование белән шөгыльләнүче




Фехтование -Спортның бер төре; салкын корал (рапира, шпага, эспадрон һ.б.) белән эш итә белү осталыгы




Фи -ы.1.Гаҗәпләнү катыш ризасызлыкны белдергәндә кулланыла 2.Искитмәүне белдергәндә кулланыла




Фиаско -кит.Уңышсызлык




Фибра -Химик юл белән эшкәртелеп, тыгыз итеп прессланган кәгазь массасы (чемоданнар, тартмалар ясауга китә һәм изоляция материалы булып хезмәт итә)




Фибрин -Кан оешу нәтиҗәсендә барлыкка килгән эреми торган аксым




Фибролит -и. Йомычканы пресслап ясалган төзү материалы




Фиброма -мед.Җепселле тоташтыргыч тукымадан торган зарарсыз шеш




Фигура -1.Кешенең тышкы кыяфәте, гәүдә формасы, тән төзелеше 2.Кемнең яки нәрсәнең берәр нәрсә башкарган вакыттагы, хәрәкәтләнгәндәге торышы, хәле (биюдә, самолетта очканда, тимераякта шуганда һ.б.) 3.әд.Сөйләмгә аеруча сәнгатьлелек бирү өчен кулл.тор. тәгъбир, стилистик алым 4.Кеше яки хайванның сынлы сәнгатьтәге, скульптурадагы сүрәтләнеше 5.Әдәби әсәрдәге образ, тип, характер 6.Гадәттә билгесез яки читтән танырлык булмаган кеше турында 7.Аеруча сыйфатларга, үзенчәлекләргә ия булган, күренекле, йогынтылы шәхес турында 8.Шахмат уенында: король, ферзь, ладья, фил, ат, пешканың уртак атамасы 9.мат.Яссылыкның йомык сызык белән чикләнгән өлеше; шулай ук билгеле бер тәртиптә урнашкан нокталар, сызыклар, өслекләр һәм җисемнәрнең җыелмасы




Фигуралы -с.1.Катлаулы сырлары, формалары булган 2.Төрле фигуралар(2) белән башкарыла торган [фигуралы шуу]




Фигураль -с.1.Бик  күп төрле фигуралары булган, бормалы-сырмалы [фигураль тел, стиль]




Фигурист -Тимераякта фигуралы шуу белән шөгыльләнүче




Фигълият -иск.кит.Эшләнгән эшләр




Фигыль -1.Эш, хәрәкәт 2.Характер, холык. Үз-үзен тотыш, гадәт 3.лингв.Эш яки хәлне белдерә һәм заман, зат, сан белән төрләнә торган сүз төркеме




Фида -иск.1.Корбан 2.хәб.Кызганыч түгел, корбан итәргә әзер [аның өчен җаным фида]. ФИДА КЫЛУ (ИТҮ) (БУЛУ) -Корбан итү




Фидаи -иск. Фидакарь -с.Үзен аямаучы, чын күңелдән бирелгән




Фидакарьлек -Үзен аямыйча сугышу (көрәшү), эшләү, батырлык




Фидеизм -филос.Фәнне дин белән алмаштыручы, фәнне дингә буйсындыручы реакцион идеалистик юнәлеш




Фидеист -Фидеизм тарафдары




Фидеистик -с.Фидеизмга караган, шуңа бәйләнешле




Фидия -иск.дини.Үлгән кешенең гөнаһысын йолу өчен бирелгән мал, йолым




Фидияче -Фидия алучы




Физик -I.и.1.Физика белгече 2.Югары уку йортында физика бүлеге студенты. Физика белән кызыксынучы, физика түгәрәгенә йөрүче. II.ФИЗИК -с.1.Физика күренешләренә бәйләнешле. Физика дәресләре, физиканы өйрәнү өчен кирәк булган, шуның өчен билгеләнгән 2.Кеше организмына, аның тышкы кыяфәтенә, тән төзелешенә бәйләнешле [физик яктан сау]. Тән сизүенә бәйләнешле [физик газап] 3.Мускул көче, кул көче белән эшләнә торган [физик эш]. ФИЗИК ГЕОГРАФИЯ -Җир өстен, аның климатын, үсемлек һәм хайваннар дөньясын өйрәнә торган фән. ФИЗИК ХИМИЯ -Химик күренешләрне физик методлар ярдәмендә өйрәнә торган һәм физика белән химияне берләштерә торган фән




Физика -Материянең үзлекләре һәм төзелеше, хәрәкәт итүе һәм үзгәреше, органик булмаган табигать күренешләренең гомуми закончалыклары тур. фән. Уку предметы




Физиократ -XVIII гас., тик игенчелек кенә кыйммәт барлыкка китерә торган җитештерүчән хезмәт була ала дип исәпләгән политик-экономик тәгълимәт тарафдары




Физиолог -Физиология белгече




Физиологик -Физиологиягә бәйләнешле




Физиология -1.Терек организмның функцияләре, эшчәнлеге турн. фән. Уку предметы 2.Шул функцияләрнең үзләре һәм алар белән идарә итә торган законнар




Физиономика -Йөзнең хәрәкәтләренә, мимикасына карап кешенең эчке халәтен билгеләү сәнгате




Физиотерапевт -Физиотерапия белгече, врачы




Физиотерапевтик -с.Физиотерапиягә бәйләнешле




Физиотерапия -Физик чаралар белән, ягъни хәрәкәт, җылылык, су һ.б. белән дәвалау




Физкультура -Тән тәрбиясе; шуңа бәйләнешле хәрәкәтләр, спорт уеннары




Физкультурачы -Эзлекле яки профессиональ рәв. физкультура белән шөгыльләнүче; спортчы




Физмат -Физика-математика факультеты




Физорг -Физкультура эшләрен оештыручы




Фикария -Казаякчалар семь. иртә яз сары ялтыравыклы чәчәк ата торган үлән




Фикер -и.1.филос.Чынбарлык күренешләренең мидә, аңда чагылышы 2.Уйлану, фикерләү нәтиҗәсендә барлыкка килгән уй. Идея 3.Ният, теләк, план 4.Аң; дөньяга, чынбарлыкка, тормышка караш [фикер ягыннан үсү]. Берәр өлкәдә белем, танып-белү [фәнни фикер] 5.Берәр нәрсәгә карата булган бәяне белдергән уй, кемгә яки нәрсәгә булган мөнәсәбәт, караш [җәмәгатьчелек фикере]. Рәсми нәтиҗә, карар [суд фикере] 6.Сүздә, сөйләмдә, әдәби әсәрдә һ.б. эчтәлек, әһәмиятле сүз, игътибарга алырдай нәрсә [бер генә яңа фикер дә әйтелмәде]. ФИКЕР АЛЫШУ -Берәр нәрсә турында үз фикерләреңне, карашларыңны әйтеп, төрле яклап тикшерү, фикер уртаклашу, киңәшләшү. ФИКЕР ЙӨРТҮ (ИТҮ) -Уйлау, фикерләү. ФИКЕР ИЯСЕ -Тирән фикер йөртә белгән галим кеше. ФИКЕР КИЛҮ (ТУУ) -Кинәттән нин.б. уй килү. ФИКЕР ТУПЛАУ -1.Берәр нәрсә тур. төрле фикерләр җыю 2.Игътибарны билгеле бер ноктага юнәлтү, берәр нәрсә тур. гына уйлау. ФИКЕРГӘ КИЛҮ (ТӨШҮ) -Берәр нәтиҗә чыгару, уйга килү. ФИКЕРГӘ КАЛУ -Аптырап калу, ни әйтергә белми туктап калу




Фикердәш -Кем белән дә булса бер фикердәге кеше, бер фикерне яклаучы




Фикерләү -Фикер йөртү, уйлый алу. Кешенең уйлый, фикер йөртә, нәтиҗәләр чыгара алу сәләте




Фикерле -Үз фикере булган; үзаллы фикер йөртә, уйлый ала торган




Фикрән -рәв.иск.кит. Фикер ягыннан




Фикри -с.Фикергә бәйләнешлә, уйлап беленә торган




Фиксаж -Фотокәгазьгә яки пленкага төшерелгән рәсемне ныгыту өчен кулл.тор. химик эремә




Фиксажлау -Фиксаж белән эшкәртү




Фиксатор -Берәр нәрсәне кирәкле торышта, уңайда беркетеп кую өчен хезм. итә торган җайланма, прибор




Фиксатуар -Ирләр чәчен, мыегын тиешле формага китерү өчен сөртелә торган махсус крем




Фиктив -Чын булмаган, уйдырма. Ясалма, ялган [фиктив документлар][фиктив никах]. ФИКТИВ КАПИТАЛ -Кыйммәтле кәгазьләр рәвешендә (акция, облигация һ.б.) йөри һәм үз хуҗаларына дивиденд яки процент рәв. табыш китерә торган капитал




Фикус -Тут семь. мәңге яшел тропик үсемлек. Шул семь. карый торган киң, эре ялтыравык яфраклы декоратив бүлмә гөле




Фикция -кит.Уйдырма, ялган нәрсә. Чынбарлыктан ерак булган, ләкин берәр максат белән файдаланыла торган уйдырма хәл




Фил -1.Тропик Африка һәм Азиядә үлән белән тукланып яшәүче озын хортумлы, ике зур һәм озын казык тешле, зур гәүдәле имезүче хайван 2.күч.Зур гәүдәле, озын буйлы, авыр хәрәкәтле кеше тур. 3.Диагональ юнәлештә генә йөри торган шахмат фигурасы. ФИЛ АВЫРУЫ -Тәннең аерым өлешләре (бигрәк тә аяклар) артык нык юанаюдан, үсүдән торган авыру. ФИЛ СӨЯГЕ -Филнең казык теше




Филантроп -Филантропия белән шөгыльләнүче




Филантропик -с.Филантропиягә бәйләнешле




Филантропия -Мохтаҗларга матди ярдәм, игелек




Филармония -Концертлар оештыру һәм музыка сәнгатен пропагандалау белән шөгыльләнә торган оешма




Филателизм - Филателия -Почта маркалары, герблы маркалар, маркалы конвертлар, шулай ук төрле илләрнең кәгазь акчалары коллекциясен җыю




Филателист -Филателия белән шөгыльләнүче; марка җыючы




Филе -и.1.Бил тирәсендәге югары сортлы cырт ите; Билдәмә. Кошларның ян яктагы мускуллары. Шундый иттән әзерләнгән ашамлык 2.Тәңкәләре, эче чистартылган һәм канатлары алынган балык түшкәсенең озынча ике ягы. Шундый кисәкләрдән әзерләнгән ашамлык




Филенка -1.Ишек рамына, тәрәзә капкачына һ.б. куела торган юка такта яки фанер 2.Буялган панельне стенаның югары өлешеннән аерып тору өчен үткәрелгән төсле тар сызык




Филер -Күзәтү, эзәрлекләү белән шөгыльләнүче полиция агенты; шымчы




Филиал -Нин.б. зур оешманың, предприятиенең яки берәр җәмәгать оешмасының әзме-күпме мөстәкыйльлеге булган җирле бүлеге




Филигран - Филигрань -и.1.Алтын, көмеш яки башка металл чыбыктан үреп ясалган зиннәт, бизәнү яки бизәү әйбере. с.Шундый металл чыбыклардан үреп ясалган. Пыяла масса эченә төсле пыяла җепләр кертеп бизәлгән 2.Яктыга тотып караганда, кәгазьнең кайбер төрләре эчендә күренә торган рәсем, тамга (су тамгасы). Шундый тамгасы булган кәгазь




Филистер -кимс.кит.Үз-үзеннән канәгать булган, чикләнгән һәм мещаннарча тар карашлы кеше; обыватель




Филистерлык -Обывательләрчә тар карашлылык




Филодендрон -Тропик Америкада декорация өчен үстерелә торган мәңге яшел үрмәле куак яки агач




Филокартия -(ФИЛОКАРТИСТ) -Открыткалар җыючылык




Филолог -1.Филология белгече 2.Филология факультеты студенты




Филологик -с.Филологиягә бәйләнешле




Филология -Нин.б. халыкның телен һәм әдәби культурасын өйрәнә торган фәннәр җыелмасы




Философ -1.Философия белгече; дөньяга караш мәсьәләләрен тикшерү белән шөгыльләнүче. сөйл.Философия факультеты студенты 2.Абстракт фикерләүгә, уйлануларга һәвәс кеше 3.күч.Тормышка аек акыл белән карап, аның җитешсезлекләрен, кыенлыкларын һ.б. аңлап, тыныч кичерүче кеше




Философик - Фәлсәфи -Философиягә бәйләнешле




Философия -1.Табигать, кешелек җәмгыяте һәм фикерләү үсешенең иң гомуми законнары тур. фән 2.Кемнең дә булса философик тәгълимәте [Гегель философиясе] 3.Берәр фәннең нигезен тәшкил иткән теоретик, методологик принциплар [тарих философиясе] 4.сөйл.Берәр нәрсә турында абстракт, читләтеп фикер йөртү, урынсызга акыл (сафсата) сату




Филтә -Җылыткыч һәм яктырткыч приборларда яну өчен хезмәт итә торган киндер тасма, тукыма яки шнур. Шартлату эшләрендә ерак арага ут җибәрү өчен кулл.тор. янучан шнур




Филумения -(ФИЛУМЕНИСТ) -Шырпы кабы сүрәтләре җыючылык




Филчек -Озын хортумлы коңгыз




Фильдекос -Трикотаж әйберләр эшләү өчен шома итеп киҗе-мамыктан эрләнгән ефәк сыман җеп




Фильдеперс -Югары сыйфатлы фильдекос




Фильм -Экранда күрсәтү өчен билгеләнгән кинематография әсәре; кинокартина




Фильмоскоп -Позитив кинопленкаларны күрсәтү өчен проекцион аппарат




Фильмотека -Фильмнар җыела һәм саклана торган оешма яки берәр оешманың бүлеге




Фильтр -Сыекчаларны, газларны, каты кисәкчәләрдән, катышмалардан һ.б.ш. чистарта торган прибор, җайланма; матдә. Кайбер нурларны, тавыш яки электромагнитик дулкыннарның билгеле бер ешлыктагыларын үткәреп торучы яки тоткарлаучы җайланма, прибор




Фильтрат -Фильтр аша үткәрелгән сыекча




Фильтрация -1.Сөзү, фильтрлау эше 2.Сыеклыкның вак-вак тишекле матдәләр аша саркып үтүе




Фильтрлау -(ФИЛЬТРЛАНУ) -Фильтр аша үткәрү, сөзү




Фимиам -Хуш исле матдә, ладан




Фин -Финляндиядә яшәүче төп халык атамасы һәм шуның бер кешесе




Финал -1.Нәр.б. азагы, нәтиҗәсе 2.Музыка, театр яки әдәби әсәрнең соңгы өлеше 3.Спорт ярышларының иң соңгы хәлиткеч бүлеге




Финалчы -Финалда катнашучы




Финанс -1.Акча чараларының үзәкләштерелгән һәм җирле властьларга караган фондын булдыру һәм файдалану процессындагы экономик мөнәсәбәтләр җыелмасы 2.сөйл.Акча; гомумән акча эшләре




Финанслау -Финанс белән тәэмин итү




Финифть -1.Металл әйберләрне сәнгатьчә бизәүдә кулл.тор. эмаль 2.Шундый эмаль белән бизәлгән сәнгать әйберләре. Шуларны ясау




Финиш -1.Тизлеккә үткәрелә торган спорт ярышының соңгы өлеше. Шундый ярышларда килеп туктау урыны 2.Нәр.б. азагы, нәтиҗәсе




Финка -1.сөйл.Кыныга тыгып йөртелә торган киң кыска хәнҗәр 2.Кайтарма мех кырпуы муенга һәм колакларга төшерелә торган бүрек 3.Башлыча Финляндиядә үрчетелә торган ат токымы




Финна -Тасма суалчанның корт (личинка) хәлендәге үсеш стадиясе




Финноз -Тасма суалчан кортлары - финналар тудыра торган авыру




Финт -Ялган хәрәкәт, ялган һөҗүм хәрәкәте




Фиорд -Бормаланып еракка сузылган биек һәм текә ярлы диңгез култыгы




Фирәзә - Фирүзә --Яшел төстәге кыйммәтле асыл таш




Фиргавен -тар.Борынгы Мисыр патшасы




Фирдәвес -и.1.иск.кит.Җәннәт бакчасы 2.Җәннәт, оҗмах




Фирештә -диал. Фәрештә -1.Дини өйрәтмәләрдә: табигатьтән өстен зат, алла илчесе 2.күч.Гаебе, кире сыйфатлары булмаган кеше турында 3.ФӘРЕШТӘМ -Гадәттә сөйгән хатын-кызга иркәләп эндәшү сүзе




Фирка -иск.кит.1.Төркем, груһ 2.дини.к.Партия




Фиркале -иск.Партияле




Фирма -Юридик хокуклары булган сәүдә яки индустрия предприятиесе; бердәй яки катнаш предприятиеләр берләшмәсе




Фисгармония -Орган кебегрәк яңгырашлы, клавишлы тынлы музыка коралы




Фискаль -с.Законнарның үтәлешен тикшерү ...ы




Фистула -мед.Тирән яра, шулай ук эчке органнардан тышкы якка чыга торган итеп үткәрелгән ясалма канал, көпшә




Фитонцид -Микробларны үтерә торган үсемлек матдәләре




Фитр - Фытыр -дини.Уразадан соң бирелә торган садака




Фитрәт -иск.1.Табигать, характер, тумыштан булган үзенчәлек. Яратылыш 2.Кул тимәгән табигать




Флаг -Кабул ителгән зурлыктагы һәм төстәге, гадәттә герблы, эмблемалы, бер ягы таякка яки шнурга беркетелгән тукыма кисәге




Флагман -1.Эре хәрби кораблар (эскадра, дивизия, отряд) берләшмәсенең командующие (баш корабта үзенең флагын күтәрү хокукына ия) 2.ФЛАГМАН КОРАБ (САМОЛЕТ) -Эскадра яки нин.б. кораблар берләшмәсенең командующие утырган җитәкче кораб (самолет); шулай ук шул райондагы иң зур кораб (самолет) 3.күч.Әйдәп, башлап баручы




Флагшток -Корабларда, биналарда һ.б.ш. урыннарда флаг күтәрә торган колга




Фламанд -Төньяк, көнбатыш Бельгиядә һәм француз Фландриясенең бер өлешендә яшәүче халык, шуның бер кешесе




Фламинго -Кызылканатлылар семь. озын муенлы һәм озын аяклы, аска бөгелгән зур томшыклы, ал каурыйлы, тропик һәм субтропикларда яши торган су кошы




Фланг -Гаскәр төзелешенең, стройның, фронтның уң яки сул ягы, канаты




Фланель -Ике ягы да мамыкланып торган йон яки киҗе-мамык тукыма




Фланец -Торба башындагы киңәйтелгән яссылык, торба башы




Флегматик -с.Темпераментның дүрт төреннән берсе: үзенең хисләрен тышка бик әз генә чыгара торган, тыныч, әкрен хәрәкәтле, сүлпән, пошмас. и.Шул сыйфатларга ия булган кеше




Флегмона -Тире асты яки мускулара күзәнәкләрнең (клетчатканың) эренләп ялкынсынуы




Флейта -Бик күп тишекләрдән һәм клапаннардан торган туры көпшә форм. тынлы музыка коралы




Флейтачы -Флейтада уйнаучы




Флексия -лингв.Кушымчаларын үзгәртеп сүз формалары ясау ысулы; сүзнең төрләнгәндә үзгәрә торган кушымчасы




Флектив -с.Флексия ярдәмендә яңа сүз, грамматик формалар ясый торган




Флер -1.Үтә күренмәле юка, күбесенчә ефәк тукыма




Флибустьер -тар.Диңгез юлбасары, пират




Флигель -Төп бина кырына тору өчен салынган янкорма яки аерым зур бина ишегалдына төзелгән өстәмә корылма; аерым кечкенә йорт




Флигель-адъютант -Патша, император свитасына билгеләнгән офицер яки армия командующиеның йомышларын үтүче офицер, шул чиндагы кеше




Флирт -Мәхәббәт сатышу, яраткан булып кылану




Флокс -Сабак очында эре һәм хуш исле чәчәкләре булган бакча гөле




Фломастер -Язу, рәсем ясау, сызым сызу өчен пластмасс корпус эченә куе кара салынган күзәнәкле үзәк куелган язу коралы




Флора -Нин.б. төбәкнең, илнең яки геологик эпоханың барлык төр үсемлекләр җыелмасы; үсемлекләр дөньясы




Флоранс -Кием эчлеге өчен юка ефәк тукыма




Флорист -Үз әсәрләрен кипкән үсемлекләрдән ясаучы рәссам




Флористика -Нин.б. илнең, урынның һ.б. флорасы тур. фән




Флот -1.Илнең яки оешманың сәүдә һәм хәрби суднолары җыелмасы 2.Хәрби корабларның эре берләшмәсе




Флотилия -1.Нин.б. су бассейнындагы хәрби суднолар җыелмасы 2.Берәр эш йөкләнгән суднолар отряды [кит аулау ф.]. Бик күп суднолар




Флотчы -Хәрби диңгез хезмәтендәге кеше




Флюгарка -1.Флюгерның әйләнә торган өлеше 2.Көймәдә, шлюпкада һ.б. аның кайсы суднога караганын күрсәтә торган билге, флагчык 3.Җилле көндә морҗадан төтен чыгуны җиңеләйтә торган әйләнмәле нәрсә




Флюгер -1.Мачта яки колга өстендә әйләнеп торып, җил юнәлешен күрсәтә торган пластинка, ук, кечкенә флаг һ.б.ш.. Җил юнәлешен һәм тизлеген билгели торган метеорологик прибор 2.иск.Атлы сугышчы сөңгесенә беркетелгән кечкенә флаг




Флюорография -Рентген аппараты экранында күренгән сүрәтне рәсемгә төшерү




Флюс -I.мед.Бозык теш төбе үлекләп, яңак шешү. II.ФЛЮС -1.Катнашмаларның эрүен тизләтү һәм шлак барлыкка китерү өчен рудага кушыла торган матдә 2.Аккургаш йөгертеп, эретеп ябыштырганда металлар өстендә барлыкка килә торган оксидлардан арындыру өчен кулл.тор. матдә 2.Балчык һәм фарфор әйберләрне яндырганда аларның күзәнәкләрен каплау өчен салына торган тиз эрүчән матдә




Фляга -1.Берәр материя белән тышланган һәм үзең белән йөртергә җайланган яссы юл шешәсе яки металл савыт 2.Сыеклыклар салып йөртү өчен тоткалы зур савыт




Фойе -Театрда, кинода һ.б. урыннарда антракт вакытында яки концерт, сеанс һ.б. башланганчы тамашачылар өчен көтеп тору, ял итү урыны




Фок -Суднода алгы мачтаның аскы туры җилкәне яки бер мачталы суднода өчпочмаклы җилкән




Фокара -иск.Фәкыйрьләр




Фок-мачта -Судноның алгы өлешендәге мачтасы




Фокстерьер -Терьер токымыннан булган кечкенә ау эте




Фокстрот -Тиз ритмлы танец, шуның көе




Фокус -I.1.Сферик көзгедән кайтарылган яки линза аша үткән нурларның кисешкән ноктасы 2.Рәсемгә төшерелә торган әйбернең фотоаппаратта иң ачык, яхшы күренә торган ноктасы 3.мед.Организмда ялкынсыну процессының төп учагы 4.күч.Нин.б. үзлекләрнең, күренешләрнең, вакыйгаларның үзәге, тупланган урыны. II.ФОКУС -1.Хәрәкәтләрнең тизлегенә, осталыкка, нин.б. закончалыкларны, үзенчәлекләрне белүгә нигезләнгән күз алдый торган хәйлә, күренеш 2.Нәр.б. төзелешендә яки эшендә катлаулылык, сер




Фокусчы -Фокус ясаучы




Фолиант -Зур форматлы калын китап




Фолликул -и.Лимфатик төеннең бер бүлеме, бизчел куыкчык




Фолликуляр -с.Фолликулдагы үзгәрешләр яки авырулар нәтиҗәсендә барлыкка килгән, килеп чыккан [ф. ангина]




Фольга -Бик юка калай, металл элпә (Sn, Al, Au)




Фольклор -1.Халык авыз иҗаты 2.Гомумән халыкның гореф-гадәтләре, җырлары, әкиятләре җыелмасы




Фольклористика -Фольклор тур. фән




Фольклорчы -Фольклор белгече, халык иҗатын өйрәнүче




Фон -I.и.1.Рәсемдә, картинада - нигез буяу, җирлек буявы 2.Берәр нәрсәнең арткы планы яки күренеше (шул планда кем яки нәрсә дә булса аерылып күренеп тора) 3.күч.Кем яки нәрсә аерылып торган гомуми нигез; даирә, тирә-юнь, гомуми шартлар. II.ФОН -Тавыш көчен билгеләү берәмлеге. III.ФОН -Чыгышы дворян булган немец фамилиясе алдына куела торган кисәкчә. ...ФОН -Кушма сүзләрдә "тавыш", "яңгырашлы" мәгън. икенче кисәк; мәс. Граммофон, Магнитофон, Мегафон, Телефон




Фонарь -1.Яктылык чыганагы (тулысынча яки өлешчә) пыяла, слюда һ.б. белән әйләндереп алынган яктырту приборы 2.Яктылык төшсен өчен өй түбәсенә ясалган тәрәзә 3.сөйл.Йөздә, күз төбендә бәреп яки сугып күгәртелгән җир




Фонацион -Фонациягә бәйләнешле




Фонация -лингв.Авазларны әйтү процессы, яңгыраш




Фонд -1.Дәүләтнең, берәр предприятиенең төрле максатлар өчен билгеләнгән акча яки материаль чаралары. Нәр.б. запасы, тупланышы, резервы, хәзинәсе [торак фонды, китап фонды]. Кем яки нәрсә файдасына ирекле рәвештә җыеп бирелә торган акча чаралары [тынычлык фонды] 2.Табыш бирә торган процентлы һәм кыйммәтле кәгазьләр [фонд биржасы] 3.Иҗат кешеләренә материаль ярдәм күрсәтү оешмасы




Фонема -лингв.Телнең мәгънәви берәмлекләрен - сүзләрне һәм кушымчаларны төзүче һәм аларны бер-береннән аеручы сөйләм авазы




Фонендоскоп -мед.Йөрәк һәм үпкәләрне тыңлау өчен тавыш көчәйткеч җайланмасы (резонаторы) булган корал




Фонетик -с.Фонетикага бәйләнешле. Кеше сөйләменә, авазларга бәйләнешле




Фонетика -лингв.1.Телнең авазлар төзелеше, авазлар составы 2.Тел белемендә телнең авазлар төзелешен өйрәнә торган бүлек




Фоника -Сәнгатьле сөйләмнең авазлар корылышы, авазланышы




Фонограмма -1.Фонограф ярдәмендә валикка, пленкага, пластинкага һ.б. алынган авазлар язмасы; шундый язмалары булган пленка, пластинка, фотокәгазь, валик һ.б. 2.Концерт һ.б.ш. вакытында яңгырату өчен җырчының алдан яздырып куелган тавышы турында




Фонограф -иск.Авазларны язып ала торган прибор




Фонология -лингв.Тел белемендә фонемалар системасын һәм аларның үзгәрешен өйрәнә торган бүлек




Фоноскоп -Авазларның үзенчәлекләрен, аларны әйткәндә ирен һәм йөз мускулларының хәрәкәтләрен өйрәнү приборы




Фонотека -Фонограммалар, авазлы язмалар җыентыгы, архивы




Фонтан -Көчле басым астында югарыга атылып чыга торган су яки башка сыеклык агынтысы. Зур көч белән югарыга бөркелгән, атылган чәчелмәле әйбер массасы тур. [туфрак фонтаны]




Фора -Берәр спорт уенында катнашучыларның көчлерәге тарафыннан көчсезрәгенә ясалган ташлама, льгота




Форвард -Хоккей, футбол, регби һ.б.ш. командаларда һөҗүм итүче уенчы; һөҗүмче




Форейтор -Очлап җигелгән атларның иң алдагысына атланып баручы кучер




Форель -АЛА БАЛЫК, КЕРКӘ -Тау елгаларында, чишмә һәм күлләрдә яшәүче кызыл һәм кара таплы балык




Форзац -Икегә бөкләнеп, яртысы китап тышының эчке ягына ябыштырылган, яртысы буш калган кәгазь бите




Форма -1.Тышкы күренеш, кыяфәт, рәвеш 2.Нәр.б. билгеле бер эчтәлек белән тыгыз бәйләнгән төзелеше, рәвеше, структурасы [оештыру формасы]. Нәр.б. аерым төре яки стадиясе [гриппның җиңел формасы] 3.филос.Яшәеш ысулы, эчтәлекнең эчке төзелеше, оештырылышы 4.Әдәби әсәрнең эчтәлеген чагылдыру өчен билгеле бер әдәби чаралар системасы. Әдәби, музыкаль әсәр жанры, төре 5.Нәрсәгә дә булса билгеле бер рәвеш бирү өчен булган җайланма, калып 6.Нәр.б. кабул ителгән үрнәге [беркетмә формасы] 7.Нәр.б. асылын, эчтәлеген чагылдырмый торган яки капма-каршы булган тышкы күренеш; тышкы ялтыравык [форма өчен генә сөйләү] 8.Билгеле бер категория кешеләр (мәс. диңгезчеләр, спортчылар, укучылар) өчен төсе, тегелеше һ.б. билгеләре буенча бер төрле кием 9.лингв.Грамматик категорияләрне, сүзләрнең һәм җөмләләрнең үзара бәйләнешләрен тышкы яктан чагылдыра торган чара




Формалау -Нәрсәгә дә булса берәр форма бирү, формага салу




Формалаштыру -1.Нәр.б. төгәлләнгән форма бирү; форма бирү өчен кирәкле нәрсәләр белән тәэмин итү 2.Нәр.б. закон көче бирү, тиешле формаль якларны эшләү [килешүне ф.] 3.Нәр.б. берәр формага китерү, нин.б. күренеш бирү. күч.Кеше характерының кайбер якларын тәрбияләү, нәр.б. төгәллек, билгелелек бирү




Формалашу -1.Нин.б. формага керү, форма алу. Физик яктан үсү, җитлеккән форма алу. күч.Тиешле дәрәҗәгә җитү 2.Тәмам төгәлләнгән хәлгә, формага килү 3.Оешу, төзелү




Формализм -1.Нин.б. эштә тышкы формалар, кагыйдәләр өстенлеге, нәр.б. формаль мөнәсәбәт 2.Логикада, сәнгатьтә һ.б. фәннәрдә, идея эчтәлегенә әһәмият бирмичә, беренче урынга форманы куюга нигезләнгән юнәлеш 3.Сәнгатьтә - форманы эчтәлегеннән аерып, формага яки аның аерым элементларына төп нигез итеп карау. Шул юнәлешне яклаучылар файдалана торган әдәби алым




Формалин -Дезинфекция ясау өчен кулл.тор., сулышны бугыч кискен исле матдә; формальдегидның судагы эремәсе




Формалист -1.Формализм(1) белән мавыгучы; нәр.б. формаль карап, форманы гына сакларга тырышучы кеше 2.Формализм(2) тарафдары




Формалистик -с.Формализм(2) принципларына нигезләнгән




Формалы -Нин.б. форма, өлге белән тегелгән, нин.б. формадагы




Формаль -с.1.Рәсми, законлы; форма(6) буенча эшләнгән 2.Форманы гына саклаган, чын хәл белән исәпләшми эшләнгән, формализм(1) белән сугарылган. Форма өчен генә булган, ясалма 3.Формализм(2) идеяләре белән сугарылган; эчтәлектән аерып, формага гына игътибар иткән




Формальлек -Формаль булу




Формат -1.Китап, кәгазь, карточка һ.б.ш. нәрсәләрнең зурлык үлчәме 2.Набор полосасының озынлыгы һәм биеклеге, юл озынлыгы 3.Электроник информация яздыру дискларының махсус рәвештә бүлекләнеше




Форматлау -Форматлап кисү. Форматка сыярлык итеп ясау. Дискны формат бирү программасы белән эшкәртү. Электрон текстка төрле шрифтлар һәм аларның төрле рәвешләрен биреп, сүрәтләр, сызыклар, рамкалар һ.б. урнаштырып, кәгазьгә чыгару яки экраннан карау өчен әзер бит ясау




Формация -1.Үсешнең билгеле бер баскычына, стадиясенә туры килә торган тип, структура. Кешелек җәмгыятенең җитештерү ысуллары, җитештерү мөнәсәбәтләре системасы һәм җитештерүче көчләрнең үсеш дәрәҗәсе белән билгеләнә торган тибы, төре 2.геол.Билгеле бер геологик дәвердә барлыкка килгән җир катламнары, тау токымнары һәм аларның ясалу юллары




Формула -1.Билгеле бер шартларда барлык аерым очракларга ярый торган гомуми положениеның, закон, мөнәсәбәтләр һ.б.ларның анык фразасы, билгеләмәсе. Нәр.б. кыска һәм анык фразасы, билгеләмәсе [политик формула] 2.мат.Зурлыклар, мөнәсәбәтләр, элементлар һ.б.ш. җыелмасының шартлы билгеләмәсе [алгебраик ф.] 3.хим.Катлаулы матдәләр составының һәм химик процессларның хәрефләр белән билгеләнгән шартлы тамгасы, номенклатурасы




Формулировка -1.Нәр.б. төгәл билгеләмәсе, аңлатмасы 2.Кыска һәм ачык әйтелгән фикер, положение; формула




Формуляр -1.Нин.б. корылма, механизм, прибор һ.б. файдалану, аларның бозылуы, ремонтлау һ.б. тур. эзлекле тәртиптә языла торган махсус кенәгә яки бланк 2.Китапханә эшендә китап тур. белешмәләр һәм укучыларның аны файдалануы тур. китап эченә куела торган исәп карточкасы. Укырга бирелгән китаплар исемен язу өчен, китапханәдә һәрбер укучыга тутырыла торган карточка




Форпост -Сакчы частьләрнең алгы посты, шулай ук чик буендагы ныгытылган пункт




Форсат -Җайлы вакыт, уңайлы момент. Мөмкинлек, җай




Форсунка -Сыеклыкны яки порошок сыман материалларны сиптерү, тузан сыман итеп бөркү өчен җайланма, прибор




Форт -Кирмән корылмалары системасында үзаллы оборона тотарлык аерым ныгытма; зур булмаган кирмән




Форте -муз.Көчле тавыш белән




Фортепьяно -Пианино, рояль кебек клавишлы музыка коралларының гомуми исеме




Фортиссимо -муз.Артык көчле тавыш белән




Фортификация -1.Сугыш мәйданын ныгыту тур. хәрби инженерлык фәне. Шул фәннең нигезләрен укыту предметы 2.Ныгытмалар, оборона корылмалары төзү. Төрле хәрби ныгытмалар




Форточка -Бүлмә, бина һавасын җилләтү өчен тәрәзәгә уелган кечкенә пыяла ишекчә; шуның белән ябыла торган тәрәзә уемы




Фортуна -кит.Язмыш, хәерле очрак, бәхет




Форум -1.тар.Борынгы Римда шәһәрнең иҗтимагый тормыш үзәге булып хезмәт иткән мәйдан 2.Киң вәкиллекле җыелыш 3.Интернет челтәрендә фикер алышу өчен булган махсус бит, урын




Форшмак -Тапаган ит яки селедкага бәрәңге һәм суган кушып әзерләнгән запеканка




Форштевень -Судноның борын өлеше




Фосген -Тын алу органнарын агулый торган төссез газ (хлорның углерод оксиды белән кушылуыннан барлыкка килә)




Фосфат -Фосфор кислотасы тозы (техникада, медицинада һәм ашлама буларак кулланыла)




Фосфор -Кызыл төстәге гади матдә, химик элемент (P; ат.масс.31; 44 град.эри). АК ФОСФОР -Фосфорның тиз кабынып китүчән һәм караңгыда ялтырый торган яктылык бирә торган модификациясе




Фосфорит -Фосфат матдәсенә бай тау токымы, фосфорлы ашлама бирә торган матдә




Фосфоресценция -Кайбер матдәләрнең, җисемнәрнең берәр төрле нурлар тәэсирендә һәм соңыннан да (гадәттә караңгыда) яктылык чыгару үзлеге




Фот -физ.Өслекнең яктыртылу дәрәҗәсен үлчәү берәмлеге




Фотарий -Дәвалау һәм профилактика максатыннан чыгып, ультрамиләүшә һәм җылылык нурлары белән группалап яктырту кабинеты; яктыртып дәвалау кабинеты




Фото -сөйл. Фотокарточка - Фоторәсем -Фотографик карточка




Фотоальбом -Фоторәсемнәр урнаштыру өчен альбом




Фотоаппарат -Фотография аппараты




Фотогравюра -Фотохимик ысул белән эшкәртелгән металл пластинкадан төшереп алынган репродукция яки фоторәсем




Фотограмметрия -Фоторәсем буенча әйберләрнең зурлыкларын һәм торышларын яңадан ачыклау юллары һәм чаралары җыелмасы; фоторәсем буенча урынның планын төзү эше




Фотограф -Фотография белән профессиональ шөгыльләнүче




Фотографик -1.Фотографиягә бәйләнешле. Ф. өчен билгеләнгән, шуның өчен яраклы 2.Фотография юлы белән эшләнгән 3.Фотографиядәге шикелле, чынбарлыкны төгәл чагылдыра торган; натуралистик




Фотография -1.Яктылык сизүчән материалларга махсус оптик аппарат ярдәмендә яктылык нурлары тәэсирендә әйбернең рәсемен алу 2.Шул юл белән алынган рәсем. күч.Нин.б. күренешнең төгәл бирелеше, булганча күрсәтелүе 3.Шундый рәсемнәрне төшерү һәм эшләү өчен булган мастерской




Фотозурайткыч -Кадрны зурайтып фоторәсем эшләү өчен проекцион аппарат




Фотокәгазь -Бер ягы яктылыкка сизгер катлау белән капланган, фоторәсем эшли торган кәгазь




Фотокерамика -Керамик әйберләрдә фотография юлы белән төшерелгән бизәкләр




Фотокопия -Нин.б. документның, кулъязманың һ.б.ш. фотография юлы белән эшләнгән күчермәсе




Фотокорреспондент -Периодик басма (газета, журнал һ.б.) өчен төшерүче фотограф




Фотолаборатория -Фоторәсемнәр эшкәртү һәм аларны күбәйтү өчен лаборатория




Фотолитография -Фотографиядән файдалануга нигезләнгән литография




Фотоматериал -1.Рәсем төшерү өчен кирәк булган материал. 2.Нин.б. максат өчен кулл.тор. фотографияләр




Фотометр -1.Нин.б. чыганакның яктылык көчен билгели торган прибор 2.Йолдызларның яктылык дәрәҗәсен билгели торган прибор




Фотометрик -Фотометриягә бәйләнешле




Фотометрия -1.Оптикада яктылык агышын, яктылык чыганакларының егәрлеген үлчәү белән шөгыльләнә торган бүлек 2.Астрономиядә йолдызларның яктылык дәрәҗәсен билгеләү белән шөгыльләнә торган бүлек




Фотомеханик -с.Фотомеханикага караган




Фотомеханика -Иллюстрацияләрнең күчермәләрен бирүдә фотографик һәм химик процессларга нигезләнгән чаралар җыелмасы




Фотомодель -Мода һәм реклама журналлары өчен фотога төшүче натурщик




Фотомонтаж -Гомуми тема белән берләштерелгән фотографияләр җыелмасы, төркеме. Шул юл белән эшләнгән плакат, реклама, иллюстрация һ.б.




Фотомылтык -Мылтыкка охшашлы озын объективы булган фотоаппарат




Фотон -Яктылык кисәкчеге, яктылык кванты




Фоторазведка -геол.Нин.б. урынны фотога төшереп ясалган разведка




Фотореле -Фотоэлемент ярдәмендә төрле механизмнарны автомат рәв. хәрәкәткә китерә торган реле




Фоторепортаж -1.Репортажның бер төре буларак, фоторәсемгә төшерү 2.Башлыча фоторәсемнәрдән төзелгән матбугат материалы




Фоторепортер -Фоторепортаж белән шөгыльләнүче фотограф




Фотосинтез -Үсемлекләрдә хлорофилл тарафыннан йотыла торган яктылык энергиясе исәбенә углекислота һәм судан органик матдә барлыкка килү процессы




Фотостат -Сызымнар, текстлар, китаплар һ.б.ш.ның автомат рәв.  фотокүчермәсен эшләп бирә торган машина




Фотосунар -и.Кыргый җәнлекләрне фотомылтык белән фотога төшерү




Фотосфера -Кояшның күзгә күренә торган якты өслеген тәшкил иткән катлавы




Фототека -Фоторәсемнәр яки аларның негативлары җыентыгы, алар саклана торган архив




Фототелеграмма -иск.Фототелеграф белән җибәрелә яки алына торган телеграмма




Фототелеграф -Рәсемнәрне, кулъязмаларны, фоторәсемнәрне телеграф яки радио ярдәмендә тапшыру җайланмасы




Фототелеграфия -иск.Үткәргечләр буйлап ерак араларга сүрәт тапшыру




Фототерапия -Яктылык ярдәмендә дәвалау




Фототехника -1.Рәсем төшерү техникасы 2.Шул ысул белән басылган рәсем, басма




Фототипия -1.Фотография ярдәмендә рәсемнәрне иң төгәл басу ысулы




Фототоварлар -Фоторәсем төшерү өчен кирәк булган әйберләр




Фотохимик -с.Фотохимиягә бәйләнешле




Фотохимия -Химиядә матдәләрдәге яктылык тәэсирендә барлыкка килә торган реакция һәм үзгәрешләрне өйрәнү бүлеге




Фотохроника -Фотографияләрдә гәүдәләндерелгән вакыйгалар хроникасы




Фотоцинкография -Басу өчен цинк клишеларны фотомеханик юл белән ясау ысулы




Фотоэлектрик -с.Яктылык энергиясенең турыдан-туры электр энергиясенә әверелү процессы белән бәйләнешле




Фотоэлемент -Яктылык энергиясен электр энергиясенә әверелдерә торган прибор




Фотоэффект -Яктылык энергиясенең электр энергиясенә турыдан-туры әверелү күренеше




Фөрьяд -и.иск.кит.1.Ярдәм сорап ялвару (кычкыру) 2.Зар, аһ-зар, зарлану, зар елау 3.Рухи төшенкелек, күңелсезлек, өметсезлек. ФӨРЬЯД ИТҮ (КЫЛУ) -1.Ярдәм сорап ялвару (кычкыру) 2.Зар кылу, зарлану, аһ ору




Фрагмент -Нәр.б. аерым кисәге, өзеге, өлеше




Фрагментар - с.1.Фрагмент булган, фрагментта гына сакланган 2.күч.Тулы булмаган, өзек-өзек




Фраза -и.1.Тәмамланган фикерне белдерә торган сүзләр тезмәсе; җөмлә 2.Эчтәлеге булмаган яки эчтәлекнең ялган булуын каплый торган купшы, матур тәгъбир; мәгънәсез матур сүзләр җыелмасы (тезмәсе) 3.Музыкаль теманың теләсә нинди зур булмаган һәм чагыштырмача төгәлләнгән өлеше, кисәге




Фразеологизм - Фразеологик әйтем -лингв.Икенче телгә хәрефкә-хәреф тәрҗемә ителми торган тотрыклы сүз тезмәсе; Идиома




Фразеологик -Фразеологиягә бәйләнешле




Фразеология -Телгә хас тотрыклы тәгъбирләр, фразеологизмнар җыелмасы. Тел белеменең тотрыклы сүз тезмәләрен өйрәнә торган бүлеге




Фрак -Алгы чабуы кыска, арткысы озын, тар итеп тегелгән, күбесенчә тантаналы очракларда, рәсми кабул итүләрдә һ.б. киелә торган ирләр киеме




Фракцион -с.1.Фракция булып саналган; фракциягә бәйләнешле 2.Нин.б. оешмада фракцияләр барлыкка килүгә сәбәп булган




Фракционер - Фракцияче -Фракция(I) члены




Фракциячелек -Фракция, фракцион идеология барлыкка килү хәле




Фракция -I.1.Нин.б. партия членнарының парламентта, политик партиядә, җәмәгать оешмаларында һ.б. оешкан группасы 2.Политик партиянең эчендә аның кайбер положениеларына каршы килә торган политик программаны яклап чыккан группа. II.ФРАКЦИЯ -Сыек, газ хәлендәге кушалмаларның яки бөртекле, таралучан әйберләрнең өлешләп куу яки аралау юлы белән аерып алынган өлеше




Фрамуга -ж Тәрәзәдә яки ишектә ачылмалы җилләтү капкачы; озынча форточка




Франклар -тар.Безнең эраның башында хәзерге Франция территориясендә яшәгән герман кабиләләре төркеме. берл.Шуның бер кешесе




Француз -Франциянең төп халкы; шуның бер кешесе. с.Франциядәгечә, французлардагы кебек. Франциядә эшләнгән. ФРАНЦУЗ ЯУЛЫК -Дүртпочмаклы зур чуар яулык




Фрахт -1.Су юлы белән йөк йөрткән өчен түләү 2.Шундый түләү белән ялланган суднодагы йөк




Фрегат -1.Җилкәнле, өч мачталы хәрби кораб, ә соңрак сакчы хәрби кораб 2.Озын койрыклы, кара-коңгырт каурыйлы зур, тропик диңгез кошы




Фрез - Фреза - Фрезер -1.Агачның, металлның өстен кыру, шомарту өчен кулл.тор. әйләнмәле, күп тешле кисү коралы 2.Җир йомшарту, торф кисү һ.б. шундый эшләр өчен махсус кискечле әйләнмә барабаны алга чыгарып эшләнгән машина




Фрезерлау -Фреза (фрезер) белән эшкәртү




Фрейдизм -XIX гас. азагында барл. килгән, кешенең психик һәм иҗтимагый тормышындагы күренешләрне башлыча биологик инстинктлар һәм теләкләр белән аңлаткан бер агым, Фрэйд өйрәтмәсе




Фрейлина -Патша сараенда хезмәт итүче дворян кызы




Френолог -Френология белән шөгыльләнүче




Френология -Кешенең психик һәм мораль сыйфатларын аның баш сөяге формасына карап белеп була дип өйрәтә торган, фәнгә каршы теория




Френч -Билләп тегелгән, дүрт тышкы кесәле хәрби формадагы куртка




Фреска -Кибеп җитмәгән штукатурка өстенә махсус (сулы) буяулар белән ясалган сүрәт




Фриз -I.Стена, идән, түшәм, келәм кебекләрнең читенә бизәкләп ясалган кайма. II.ФРИЗ-иск.Байка сыман төкле калын материя




Фрикаделька -Тапалган иттән яки балыктан вак чумар сыман итеп ясалган һәм шулпада пешерелә торган ашамлык




Фрикатив -лингв.с.Өрелмәле




Фронт -1.Шеренгаларга тезелгән хәрби стройның алгы ягы 2.Дошманга каршы урнашкан гаскәрләрнең алгы ягы һәм аларның таралыш урыны, сызыгы 3.Сугыш бара торган һәм шул вакытта хәрәкәттәге (сугыштагы) армия урнашкан урын, район. Шундый районның бер участогы. Шундый райондагы иң зур хәрби көчләр берләшмәсе, хәрәкәттәге армия. Шундый райондагы сугыш хәрәкәтләре 4.күч.Бер үк вакытта берничә төрле эш, хәрәкәт, процесс бик күп кешеләр тарафыннан үтәлә, башкарыла ала торган урын, участок. күч.Дәүләт, җәмәгать яки культура һ.б.ш. эшчәнлегендәге нин.б. бер өлкә, тармак [сәнгать фронтында эшләү] 5.күч.Берәр өлкәдә эш итү өчен берләшкән иҗтимагый көчләр




Фронталь -с.1.Дошман фронты ягына юнәлдерелгән; алдан, алгы яктан. Бөтен фронт буйлап җәелгән, башкарыла торган 2.Тамашачыларга йөзе белән куелган, йөзе белән каратылган (скульптура, рәсем тур.) 3.күч.Бар кеше тарафыннан бер үк вакытта, тоташтан башкарыла, берьюлы эшләнә торган [фронталь тикшерүләр]




Фронтиспис -полигр.Китапның беренче бите алдыннан яки бер биттә текст өстенә урнаштырылган рәсем




Фронтовик -Сугыш вакытында фронтта катнашучы яки катнашкан кеше




Фронтон -Бина фасадының ике кыеклы түбә яннары белән кәрниз арасындагы өчпочмак форм. югарыгы өлеше, шулай ук ишек, тәрәзә башларындагы шуңа охшашлы бизәк




Фронтташ -Бер фронтта булган кеше




Фруктоза -Җимеш шикәре (глюкозаның изомеры, аннан бераз татлырак); углеводларга керә торган органик матдә




Фтизиатр -Фтизиатрия белгече




Фтизиатрия -Медицинаның үпкә авыруларын һәм аны дәвалау методларын өйрәнә торган өлкәсе




Фтор -Химик элемент (F; ат.масс.19; -188 град.кайный); зәһәр исле, аксыл сары агулы газ; иң актив галоген




Фу -ы.1.Ризасызлык, шелтәләү, ачулану, канәгать булмау һ.б. тойгыларны белдергәндә кулл. 2.Җирәнү, чиркану һ.б.ш. тойгыларны белдерү өчен кулл. 3.Арыганлыкны, хәл бетүне һ.б. белдерү өчен кулл. 4.Кем яки нәрсә арытып бетергәндә, аптыратканда, комачаулаганда әйтелә 5.Җиңеләеп, канәгатьләнеп калу хисләрен белдерү өчен кулланыла




Фуга -1.Бер музыкаль теманың берничә тавыш белән эзлекле кабатланышы 2.Шуңа нигезләнеп язылган музыкаль әсәр




Фуганок -Тактаны тигез, шома итеп ышкылау өчен озын зур ышкы




Фугас -1.Җир яки су астына куела һәм бәрелүдән, ут тиюдән һ.б. шартлый торган матдә заряды 2.сөйл.Фугаслы снаряд яки авиабомба




Фугаслы -Шартлау вакытында барлыкка килгән газлар көче белән хәрәкәткә килә торган [ф. бомба]




Фужер -Җимеш һәм яшелчә сулары, вино һ.б. эчү өчен биек һәм зур бокал




Фуксин -Ачык кызыл төстәге анилин буяу




Фуксия -Декоратив максат белән үстерелә торган ачык (күп очракта ачык кызыл) чәчәкле үсемлек; алка гөл, тамчы гөл




Фуляр -Җиңел һәм йомшак ефәк тукыма




Фундамент -1.Корылмаларның, конструкцияләрнең таш яки бетон нигезе 2.күч.Нәр.б. таянычы, нигезе, базасы




Фундаменталь -с.1.Ныклы, зур; төпле. күч.тирән эчтәлекле, нигезле, зур әһәмияткә ия булган, капиталь 2.Төп, үзәк [ф. каталог]




Фундук -Урман чикләвегенә охшаш, эрерәк бакча чикләвеге




Фуникулер -Текә таулы җирләрдә корыч аркан белән тартуга көйләнгән тимер юл




Функциональ -с.1.Функциягә(2) бәйләнешле 2.Нәр.б. төзелешенә түгел, ә эшчәнлегенә, функциясенә бәйле булган. ФУНКЦИОНАЛЬ СИСТЕМА -Эшче яки эшчеләр төркеменең нин.б. эшчәнлеген бик күп төрле аерым функцияләргә, операцияләргә бүлү




Функция -и.1.Организмның, тукымаларның, күзәнәкләрнең һ.б. тереклек алып бару эше 2.кит.Берәр төп күренешкә бәйле булган һәм ул үзгәргәндә үзгәрә торган күренеш 3.Кемгә яки нәрсәгә йөкләнгән бурыч, эш, вазифа 4.мат.Бер алмаш зурлыкның икенчесенә бәйле булуы; үзгәреше икенче зурлык үзгәрешенә бәйле булган алмаш зурлык 5.мәгънә, роль [акча функциясен үтәү]




Фураж -Авыл хуҗалыгы терлекләре һәм кошлары өчен азык (печән, салам, комбиазык; орлык һ.б.)




Фуражир - Фуражчы -Терлекләргә һәм кошларга азык әзерләүче яки фураж хуҗалыгын алып баручы




Фуражка -Җәй-көз киелә торган кырпулы, козыреклы баш киеме




Фургон -Өсте ябулы йөк арбасы 2.Йөк ташый торган ябык кузовлы автомобиль




Фурнитура -Берәр төрле җитештерүдә, һөнәрчелектә кулл.тор. ярдәмче материаллар (галантерея ф.сы - элмәкләр, прәшкә, сәдәф һ.б.)




Фурункул -Чуан




Фурункулез -Күп чуаннар чыгу; чуан басу




Фуршет -Өстәл янында басып кына җиңелчә ашамлыклар белән тукланып алу {гадәттә берәр рәсми чара тәнәфесендә}




Фут -Төрле дәүләтләрдә төрлечә булган озынлык үлчәве (12 дюймга яки 30.5 сантиметрга якын)




Футбол -Уен вакытында һәр команда каршы яктагы капкага аяк белән тибеп (яки баш белән бәреп) мөмкин кадәр күбрәк туп кертүдән торган командалы спорт уены




Футболка -Кыска җиңле трикотаж спорт киеме




Футболчы -Футбол уйнаучы




Футляр -Нин.б. әйберне (музыка инструменты, күзлек һ.б.) саклау өчен яки ватылмасын, тузанланмасын өчен салып куя торган тартма, әрҗә яки чехол




Футуризм -XX гас. башында әдәбият һәм сәнгатьтә үз әсәрләрендәге гадәти булмаган форманы сәнгать кануннары һәм традицияләренә каршы куючы агым




Футурист -Футуризм тарафдары




Футуристик -с.Футуризмга бәйләнешле




Футуролог -Футурология белгече




Футурология -Киләчәкне алдан күрү законнары һәм методлары турындагы фән




Футшток -Артык тирән булмаган сулар тирәнлеген үлчәү өчен бүлемнәргә бүленгән рейка. Су биеклеген үлчәү өчен бүлемнәргә бүленгән колга




Фуфайка -1.Бәйләнгән җылы ирләр күлмәге яки хатын-кыз кофтасы 2.Сырма(2)




Фыр -ФЫР ИТҮ - Фырлау - Фырылдау -1.Үзенә бертөрле тавыш чыгарып әйләнү, очу, хәрәкәт итү турында 2.күч.Ачуланып, кызуланып йөрү




Фырт -сөйл.Бик купшы, көяз. рәв.Купшыланып, көязләнеп [яшьләр фырт кыланырга ярата]. ФЫРТ (ИТЕП, КЫНА) БОРЫЛУ -Кырт борылу (үпкәләп, ачуланып)




Фыртлану -Көязләнү, купшылану




Фыртлык -Көязлек, купшылык




Фюзеляж -Самолетның корпусы, каркасы