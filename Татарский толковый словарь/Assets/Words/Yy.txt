Ыбыр-чыбыр -җый.1.Кыйммәте, кирәклеге ягыннан әһәмияте булмаган нәрсәләр; вак-төяк 2.Кече яшьтәге балалар, берсеннән-берсе кечкенә бала-чага 3.күч.Дәрәҗә, абруй, байлык ягыннан түбән булган, ихтирамга лаек булмаган кешеләр. ЫБЫР-ЧЫБЫР КИЛҮ -1)Вак-төяк эшләр белән маташу 2)Шаулашып уйнау, чабу-йөгерү (бала-чага тур.). ЫБЫР-ЧЫБЫРЛЫ -с.1.Бала-Чагалы, шау-шулы 2.Мәшәкатьле, четерекле, бик вак [ыбыр-чыбырлы эш]




Ыггы - Ыгы - Ыгый-ыгый - Ыккы -Нәни балаларга эндәшкәндә әйтелә




Ыгы-зыгы -1.Ашыгыч һәм тәртипсез, гадәттә шау-шулы хәрәкәт; арлы-бирле йөгерешеп йөрү хәле. рәв.Ашыгыч һәм тәртипсез рәвештә; ашыгып, кабаланып [хезмәтчеләр ыгы-зыгы әйбер ташый] 2.Мәшәкатьле, борчулы эш-хәл, шөгыль [көндәлек ыгы-зыгы белән яшәү]. Вак-төяк мәшәкатьләр, борчулар тур. [бәйрәм алды ыгы-зыгысы] 3.Тынычсызлык, тәртипсезлек, болганыш, чуалыш [шәкертләр арасында ниндидер ыгы-зыгы башланды] 4.с.Ыгы-зыгылы [телефонда ыгы-зыгы чак иде]. ЫГЫ-ЗЫГЫЛАНУ -Ыгы-зыгылы(2) хәлдә булу. ЫГЫ-ЗЫГЫЛЫ -с.1.Шау-шулы, тынычсыз 2.Мәшәкатьле, борчулы, тынгысыз




Ыгырдау -"Шыгырдау" сүзе белән янәшә килеп, ризасызлык күрсәтү, нәр.б. каршы килеп маташу мәгънәсен белдерә [ыгырдама, шыгырдама, киясемне киямен]




Ыгырдый-шыгырдый -рәв.Теләмичә, авырлык белән генә; кыенлык белән, кыенсынып




Ыгыр-шыгыр -рәв.Бик авырлык, кыенлык белән; ыңгырашып




Ыж - Ыжж -1.Кискен җил тавышын яки берәр нәрсә бик кызу әйләнгәндә чыккан тавышны белдерә 2.ы.Кемне дә булса үртәгәндә әйтелә [утлы сөңгене сузып: ыжжж! күрәсеңме!]




Ыжбан -Кувшин сыман капкачлы савыт




Ыжгыр -с.Бик көчле, ыжгырып торган [ыжгыр буран, ыжгыр җил]




Ыжгырыну - Ыжгыру -1.Көчле ыжылдау(1) 2.Усал, ачы итеп тамак төбе тавышы чыгару, сызгыру (елан, ерткыч җәнлекләр тур.) 3.күч.гади.Ямьсез тавыш белән, усал итеп, шелтәләп кычкыру 4.рәв Ыжгырып -Ерткычларча ябырылып, һөҗүм итеп [ыжгырып яу килә]. ЫЖГЫРЫП ТОРГАН -1)Көчле давылда була торган (буран, җил тур.) 2)Бик яхшы, җитез, көр; атылып чабарга гына торган (ат тур.)




Ыж итү - Ыжлау - Ыжылдау -1.Сызгыруга охшашлы (гадәттә сузынкы) тавыш чыгару (җил, самавыр, мотор һ.б. тавышлары тур.) 2.күч.Ыжгыру




Ыжламау -Ис китмәү, игътибар бирмәү; пошынмау, борчылмау [хуҗасы ыжламый самавыры чыжламый]




Ыжылдату -Ыжылдау тавышы чыгару




Ыжылдашу -Күп нәрсәләрнең ыжылдау тавышы чыгарулары турында




Ызалану -ИЗАЛАНУ -Газаплану, интегү




Ызалау -ИЗАЛАУ -Газаплау, интектерү




Ызан -Җир биләмәләре, кишәрлекләр арасында чирәмле буй яки тирән буразнадан торган сызык, чик




Ызандаш -Ызан буенча күрше, кем белән дә булса ызаннары уртак, чиктәш булган кеше




Ызанлау -Ызан белән аеру, бүлү, бүлеп чыгу, чикләү




Ызба -диал.Өй, авыл өе




Ызгыту -ф.Яман итеп әрләү, пыр туздыру




Ызгыш -и.1.Кычкырыш, талаш, гауга 2.Ике фикер, төркем, сыйныф арасында кискен бәхәс, көрәш




Ызгыш-бәхәс - Ызгыш-талаш - Ызгыш-тузгыш -Кычкырыш, талаш, гауга; шау-шулы бәхәс




Ызгышлы -с.1.Ызгыш-талаштан торган, бәхәсле 2.Ызгыша торган характерлы




Ызгыштыру -ф.Үзара мөнәсәбәтләрен бозу, талаштыру; дошманлаштыру




Ызгышу -ф.1.Каты кычкырышу, талашу, гаугалашу 2.Кискен бәхәсләшү, нәрсә өчен дә булса көрәшү, даулашу




Ызгышчы -и.Ызгыш-талаш яратучы; җәнҗалчы




Ызма -и.диал.Аел




Ызылдату -Сүздә "з" авазын үтә ачык һәм сузып әйтү [кыз дигән сүзне яман ызылдатып әйтә]




Ызылдау -"Ыс-ыс", "ыз-ыз" дип үртәп тору




Ык -аваз ияр.Укшыганда яки очкылык тотканда чыккан тавышны белдерә. ЫК ИТҮ -1)Бик нык бәрелгәндә, җиргә бик каты килеп төшкәндә шундый тавыш чыгару 2)Җавап таба алмыйча туктап калу; ык-мык килү




Ык-мык - Ыэ-мыэ -Ы. ИТҮ (КИЛҮ) -сөйл.Ык-мыклау




Ыкы-мыкы -Ы. ИТҮ (КИЛҮ) -Нәрсә эшләргә, әйтергә белмичә аптырап калу, икеләнеп тору [ык-мык итә, сүзен башлый алмый]




Ыктымат -с.диал.1.диал.ТЫМАТ -Пөхтә, җыйнак, ипле. рәв.Пөхтә, җыйнак итеп 2.и.Эчке җыйнаклык, төгәллек, алдан кайгыртучанлык [аның хуҗалык ягыннан бер дә ыктыматы юк инде]




Ыктыматлап -рәв.диал.Җыйнак, пөхтә итеп




Ыктыматсыз -рәв.диал.Җыйнаксыз, шапшак




Ыкчым -с.диал.Таман, җыйнак (кием тур.)




Ылак -иск.диал.Кәҗә бәрәне




Ылаштыру -лингв."О" авазын "ы" авазы белән алмаштырып сөйләү




Ылҗырау -диал.Җебү; юешләнеп формасын югалту, җәелү




Ылкын -диал.I.Тамак, бугаз 2.Күн итекнең тамагы




Ылкыну -диал.Кинәнү, туеп алдан калганчы ашау [ылкынына килгәнче, ылкынганчы ашау]




Ылыс -1.Нарат, чыршы кебек агачларның энә сыман яфрагы 2.Шундый энәле агачларның нечкә, кечкенә ботагы




Ылыслы -с.Энә сыман яфраклы, шундый яфраклары булган [ылыслы агачлар урманы]




Ылыслылар -Ачык орлыклы үсемлекләр төркеменнән чыршы, нарат, карагай, кипарис, артыш кебек мәңге яшел энә сыман яфраклы агачлар, куакларның атамасы




Ылыслы-яфраклы -с.Ылыслы һәм яфраклы агачлардан торган; катнаш




Ым -и.1.Сүзсез генә нәср.б. аңлату өчен (гадәттә кул, баш, күз белән) ясала торган хәрәкәт; ишарә 2.ЫМ ТЕЛЕ -Аралашу чарасы итеп файдаланыла торган төрле ымнар, тән хәрәкәтләре җыелмасы [ым белән сөйләшү] [раслап ым кактылар]. ЫМ КАГУ (БИРҮ, САЛУ) - Ымлау -1.Ым, ишарә белән нәр.б. белдерү, аңлату, нәрсәгә дә булса күрсәтү. Ым теле белән әйтү, аңлату (чукрак кешегә). Ым белән нәр.б. эшләргә кушу, боеру. Ым телендә кемнең дә булса фикере белән килешү яки кушкан эшен башкарачакны белдерү 2.күч.Сүз барышында кемнең дә булса берәр кимчелегенә, үткәндә булган берәр кыек эшенә, берәр төрле хәлгә киная ясау, төрттереп әйтү




Ымлашу -Ым белән сөйләшү, аңлашу. рәв Ымлашып -Ым, ишарә белән




Ымлык -лингв.Ачык бер мәгънәсе булмыйча, төрле тойгылар, хисләр белдерә торган сүз. с.Ымлык белән белдерелгән, ымлыклардан торган [ымлык сүз, ымлык җөмлә]




Ымсыз -рәв.Тавыш-тынсыз, сүзсез. ЫМСЫЗ ТЫНЛЫК -Тавышсыз, хәрәкәтсез, тулы тынлык




Ымсындыру -1.Нәрсәгә дә булса кызыктыру, тәмам бирә дип көтеп торганда, бирмичә кызыктырып кына калдыру; нәфесен кузгату. Гомумән кызыктыру, үзенә нык җәлеп итү 2.Нәрсәгә дә булса омтылыш, кызыксыну тудыру




Ымсыну -1.Кеше кулындагы нәрсәгә кызыгып карау, үзенә бирә дип өмет итү; нәфес сузу. Гомумән кызыгу, зур теләк булу 2.Нәр.б. эшләргә омтылу, тырышу [малае артыннан куарга ымсынып карады] 3.Нәр.б. өмет итү, түземсезлек белән көтү [ул ымсынып тәрәзәгә карады]




Ымсыту -Нәрсәгә дә булса ымсындыру, җилкендерү




Ым-ымм -ы.Авырту тойгысын белдерү өчен кулланыла 2.Сүз башларга икеләнеп, кыюсызланып торганда әйтелә




Ындыр -1.Урылган ашлыкны саклау, киптерү, сугу, җилгәрү өчен махсус җайланган урын, корылма 2.диал.Бәрәңге бакчасы [ындырдан бер чиләк бәрәңге алып кайтты]. ЫНДЫР АЕ -иск.Елның сигезенче ае; Август. ЫНДЫР АРТЫ -1)Бакчаның аргы башы тирәсендәге урын 2)Гомумән йорт-каралтылар артындагы урын. ЫНДЫР СЕБЕРКЕСЕ -Көшел өстен, ындыр табагын себерү өчен йомшаграк, нечкәрәк каен чыбыкларыннан бәйләнгән яфраксыз себерке. ЫНДЫР СУГУ -Ындырда ашлык сугу. ЫНДЫР ТАБАГЫ -Ашлык сугу өчен ясалган такыр, тигез урын. ЫНДЫР ТӨБЕ -Ындыр сугудан соң калган коелдык, түгем-чәчем. ЫНДЫР ЭШЕ -Ашлык сугу эшләре




Ындырчы -Ындыр эшендә эшләүче




Ыңгылдау -Ыңгырашкан сыман тавыш чыгару




Ыңгыраш -Күпләрнең бергәләп ыңгырашулары тур.




Ыңгырашу - Ыһлау - Ыһылдау -1.Авыртудан яки кайгыдан сузынкы, әрнүле тавышлар чыгару. Шуңа охшашлы сузынкы тавышлар чыгару (җил, диңгез һ.б.ш. тур.). күч.Шуңа охшашлы тавышлар чыгарып шыгырдау (җансыз әйберләр тур.) 2.күч.Нәрсәдән дә булса бик нык зарлану, үкенү, зур канәгатьсезлек, ризасызлык белдерү 3.күч.Берәрсенең изүе, кысуы, җәбер-золымы астында газаплану, интегү тур.)




Ыңгырдау -Сукранып сөйләнү




Ыңгырдый-шыңгырдый -рәв.Бик теләмичә генә, артык ялындырып




Ыңгыр-мыңгыр -рәв.Сукрана-сукрана




Ыңгырчак -и.Атның сыртына куелып, өстеннән аркалык үткәрелә торган җайланма, ат җигү дирбиясенең берсе (өсте күн белән капланган киез мендәрчек)




Ыңгыр-шыңгыр -рәв.Ыңгырашып, көч-хәл белән




Ың-шың -и.Имеш-мимеш




Ың-шыңсыз -с.Тавыш-тынсыз, тыныч [мәҗлес ың-шыңсыз гына үтте]




Ыра-ера -Ырып-ерып -рәв.Аралап, этә-төртә [иптәшләрен ыра-ера залга чыга башлады]




Ырай -иск.Уй, фикер, күңел [чыраена карама, ыраена кара]




Ырам -Нин.б. эшнең күзгә күренеп артуы, алга баруы, үрчүе [эшемнең бер дә ырамы юк бүген]




Ырамлы -Үрчемле, күзгә күренеп алга баручан




Ырау -Алга бару, үрчемле бару [йон эрлим, нигәдер орчыгым ырамый]




Ыргак -1.Берәр нәрсәне (мәс. бастырык бавын) эләктереп тарту яки әйбер элеп кую өчен башы кәкре агач яки тимер 2.Шундый формадагы һәрнәрсә. ЫРГАК БЕЗ -Очы бераз кәкрәйтеп ясалган без. ЫРГАК БИЗМӘН -Әйберне ыргагына эләктереп үлчи торган бизмән. ЫРГАК ЭНӘ -Тамбур энәсе




Ыргаклану -(ЫРГАКЛАНДЫРУ, ЫРГАКЛАУ ) -Ыргак хәленә килү, ыргак кебек бөгелү, кәкрәю




Ыргу -1.Ыргылу(1,2,4) 2.күч.Ату, яудыру [дошманга ут ыргып торган туплар]. ЫРГЫП ТОРУ -Ыргылып тору




Ыргылу -1.Кискен хәрәкәт белән түбәнгә яки югарыга атылу, ташлану, сикерү 2.Кискен, кызу тизлек белән берәр якка юнәлү, хәрәкәт итү 3.күч.Һөҗүм итеп, кызу рәвештә хәрәкәт итү, алга ташлану (сугыш кырында) 4.күч.Кемгә дә булса ташлану, һөҗүм итү [аңа өч бүре ыргылган] 5.Ургып, ташып чыгу, су, кан, ут, ялкын һ.б.ш. тур.) 6.күч.Нин.б. максатка омтылу, шуны тормышка ашыру өчен ашкыну, җилкенү




Ыргылыш -1.Берәр ноктадан зур тизлек белән кузгалып китү, алга ыргылу дәрәҗәсе [йөгерү, тимераякта шуу ярышларында, баскетбол, хоккей, футбол кебек уеннарда] 2.күч.Бик кыска вакыт эчендә булган зур үсеш, алга китеш турында




Ыргым -1.Авырлык (штанга) күтәрүдә төп алымнарның берсе: чүгәләгән хәлдә штанганы кинәт югары күтәрү 2.Тизлекне кинәт арттырып, алга ыргылу турында (йөгерү, тимераякта шуу ярышларында һ.б.ш.)




Ыргыту -1.Кулдагы әйберне куәт белән очыру, ату, ташлау. Югарыдан түбәнгә ташлау. Түбәннән югарыга атып бәрү, чөю 2.Берәр нәрсәне кирәксез дип яки башка сәбәп-максат белән кая да булса ташлау, атып бәрү. Тәртип белән урнаштырмау, куймау, ничек эләкте шулай атып бәрү, ташлау 3.Кемне дә булса кисәк күтәреп алып җиргә егу яки кискен хәрәкәт белән этәрү (көрәшкәндә, сугышканда һ.б.) 4.Көч белән этәреп алга (ераклыкка ору, ташлау) [диск ыргыту] 5.Көчле рәвештә ургытып чыгару, ату [трактор бүрек-бүрек төтен ыргытып...] 7.ярд.Үзеннән алда килгән фигыль белән белдерелгән эш-хәлнең бик тиз, интенсив башкарылуын күрсәтә [сызып ыргыту, җимереп ыргыту]. ЫРГЫТЫП БӘРҮ (ТАШЛАУ) -1)Кая да булса ташлау, атып җибәрү (ачудан) [бүреген салып сәкегә ыргытып бәрде] 2)Кирәкмәс нәрсә буларак чыгарып ату, ташлау 3)күч.Тар-мар итү, юкка чыгару; эш башыннан бәреп төшерү




Ыргытылу -1.(Ырыгту) 2.сир.Ыргылу(2,4)




Ыргытыну -Як-якка атып бәрү, ташлау [шулай актарына һәм ыргытына торгач...]




Ыргытышу -1.(Ыргыту) 2.Кара-каршы, бер-береңә ыргыту, ату




Ырдык-шырдык - Ырык-шырык -1.с.Җилкуар холыклы (кеше тур) 2.рәв.Әледән-әле, кирәксә-кирәкмәсә дә, юк-барны [гел ырык-шырык, сүзгә кысылып утырды]. ЫРДЫКНЫКЫ ШЫРДЫККА -Җиңел юл белән табылган нәрсәнең әрәм-шәрәм булып бик тиз юкка чыгуы турында




Ыржаю -1.Авызны зур ачып яки урынсызга ямьсез итеп көлү, елмаю 2.Зур, ямьсез булып күренү, күзгә бәрелеп тору [кара көйгән йорт скелетлары ыржаеп тора] рәв.ЫРЖАЕП -Зур һәм ямьсез булып




Ыржык -и.диал.1.Зур, таза гәүдәле кеше. с.Зур гәүдәле, таза, нык [ул хәзер ыржыктай егет иде инде] 2.Ямьсез итеп көлүче, елмаючы кеше [син, ыржык, авыз ерырга гына беләсең]




Ырлату -Үртәү, ачуландыру (этне)




Ырлау - Ырылдау -"Ырр" дигән тавыш чыгару 2.күч.Бик усал итеп җикеренү, тиргәү, сүгү




Ырлашу - Ырылдашу -1.Күпләп, төрле яктан ырылдау (этләр тур.) 2.күч.Үзара яки бергәләп, бер-берсен яклап бик каты тиргәшү, талашу турында [сүз әрәм итеп синең белән ырылдашып торганчы...]




Ырлы-мырлы -ЫРЛЫ-МЫРЛЫ ТОРУ -Талашып, ызгышып яшәү




Ырмау -I.и.1.Нин.б. детальгә икенче бер детальне җайлап урнаштыру, тыгызлап тоташтыру өчен ясалган уенты; җек 2.диал.Кыса [күзлек ырмавы]. II.ЫРМАУ - Ырмаулау -Берәр нәрсәгә ырмау ясау




Ырмаулы -с.1.Ырмавы булган, ырмау ясалган 2.диал.Кысалы




Ыр-мыр -ЫР-МЫР КИЛҮ (ИТҮ) -Ырылдау




Ырр -аваз ияр.1.Эт һәм кайбер ерткыч җәнлекләрнең көчле, түбән тондагы янаулы, калтыраулы усал тавышын белдерә 2.ы.Күбесенчә "ыри", "ыр-ри" форм.: этне яки балалар бер-берсен үртәгәндә, котыртканда әйтелә [ул малайлар, ыр-ри, ыр-ри, әтиең ярдан ыргый дип мине үртәп киттеләр]




Ыру -1.Нәсел, кан кардәшлеге булган берничә буын [ыруы юк ир булмас] 2.зоол.Ыруг(2) [маймыллар ыруы] 3.Ыруг(1) [кайсы ыру көчле - ханны шул куя]. ЫРУГА КАЛДЫРУ -Токымга, үрчемгә калдыру. ЫРУДАН КАЛУ -Климактерий




Ыруг -1.тар.Борынгы җәмгыятьтә төп җитештерүче оешма - борынгы уртак баба, кан кардәшлеге нигезендә берләшкән һәм коллектив хезмәт белән яши торган кешеләр төркеме 2.зоол.Хайваннарның охшаш төрләрен берләштергән зур төркем, токым 3.сир.Ыруг(1)




Ыругдаш - Ырудаш -тар.Ыруг члены, бер ыруг кешесе




Ыруг-кардәш - Ыру-кардәш - Ыру-туган -Кардәш-ыру




Ыруглык - Ыручылык -Ыругка бәйләнешле [ыруглык җәмгыяте]




Ырулы -Ырудан торган, бер ыру тәшкил иткән




Ырылдавык -с.1.Ырылдауга охшашлы 2.күч.Начар сүз, төрле юк-барны сөйләүче, узган-барганны кычкырып үртәп калучы




Ырым -1.Борынгыдан калган, күбесенчә ялган ышануларга, хорафатларга нигезләнгән гадәт, йола 2.Кайбер күренеш һәм вакыйгаларда киләчәкне алдан хәбәр итә торган, уңышка яки уңышсызлыкка сәбәпче була ала торган тылсым көче бар дип юрау турында 3.Хорафатлар буенча: кешеләргә, табигатькә йогынты ясый торган магик алымнар, чаралар; сихер 4.Ырымчы тарафыннан өшкереп әзерләнгән төнәтмә һ.б.ш. дәвалау чарасы




Ырым-ерым -Тигезсез, телгәләнеп, ермачланып беткән [ырым-ерым җир]




Ырымлау -1.Берәр нәрсәне булдыру, берәр максатка ирешү өчен ырым(2,3) куллану, ырым белән эш итү 2.Ырым(4) белән им-том итү, сихерләү




Ырымчы -Сихерче, күрәзәче




Ырымчыл -Ырымга ышанучан




Ырымчылык -Ырымчы шөгыле, кәсебе




Ырым-шырым -Һәртөрле ырымнарю




Ырыс -иск.Бәхет




Ырыскал -диал.Бәхет [кыюлык - ярты ырыскал]




Ыс -I.и.Янып бетмәгән кисәүдән яки майлы матдә янганда чыккан зәһәрле ачы төтен. II.ЫС -аваз ияр.1.Казның, еланның һөҗүм иткәндә яки үзенә куркыныч туганда усалланып ысылдау тавышын белдерә 2.ы.Кемне дә булса котыртканда яки шаяртып үртәгәндә әйтелә




Ыскырт -с.диал.Бик ачы, үткә тиярлек [ыскырт ачы, тәмсез аш]




Ыслану -1.(Ыслау) 2.Ыс йогу, ыс исе сеңү 3.күч.Искерү, артка калу; искелек сөреме белән каплану




Ыслау -I.1.Төтенләү, ыс чыгару [кисәү ыслап ята] 2.Ыс белән өртү, буяу, каплау 3.Ыска, төтенгә тотып элеп киптерү, каклау [балык ыслау]. II.ЫСЛАУ -"Ыс" дигән тавыш чыгару




Ыслы -с.Ысланган, ыс сеңгән, ыс исе килеп торган




Ыспай -с.I.Тышкы күренеше белән матур, чибәр, әйбәт, җыйнак [акшар белән сылап агартылган ыспай өйләр] 2.Килешле һәм купшы, чиста [ыспай киемле кыз]. Көяз, чибәр. рәв.Бик матурланып, көязләнеп [чын егетләрчә ыспай йөри башлады] 3.и.Бик матурланып йөрергә яратучы, көяз, купшы кеше [ыспай ялтырар, эчтән калтырар]




Ыспайлану -Матурлану, ясану, бизәнү, көязләнү)




Ыспайлау -Ыспай итү, ыспай итеп бизәү, ясау. рәв.ЫСПАЙЛАП -Матур, пөхтә итеп




Ыспайлык -Ыспай күренеш, ыспай булу сыйфаты




Ыспас -СПАС -Христиан чиркәве үткәрә торган көзге өч бәйрәмнең берсе. ЫСПАС ЯҢГЫРЫ -Көзге вак яңгыр




Ысул -1.Алым, юл; метод 2.Нин.б. эшне башкару тәртибе, җай 3.иск.Стиль(I,1) 4.Үрнәк, зәвык; мода [Европа ысулы белән киенгән]. ЫСУЛ ДӘФТӘРЕ -иск.Бухгалтерия




Ысулы җәдит -иск.Грамотага өйрәтүдә аваз методы, XX гас. башында яңача укыту-тәрбия методы




Ысулы кадим -иск.Грамотага өйрәтүдә иҗек методы, искечә укыту-тәрбия методы




Ысылдавык - Ысылдык -с.Ысылдый торган. ЫСЫЛДЫК АККОШ -Аккошның бер төре 




Ысылдау - Ышылдау -I."Ысс" дигән тавыш чыгару (каз, елан тур.) 2."Ысс" дип тынычланырга, шым булырга кушу, ымлау 3.Сөйләшкәндә чыжылдаучы авазларны сызгыручы авазларга алыштырып сөйләү (мәс.Дөбьяз сөйләшендә: пычак - пысак, әчкеч - әскес) 4.күч.Иреннәрне кысып, теш арасыннан гына усал итеп сөйләү, нәр.б. әйтү тур




Ытыргану -диал.Чиркану




Ытыргау -диал."Күңел" сүзе янында: чиркану [күңеле ытыргап куйды]




Ыф -Уф




Ых - ЫХ ИТҮ - Ыхылдау -Ухылдау. ЫХ ТА ИТМӘҮ -Ыһ та итмәү




Ыһ -ы.1.Авыртуга түзмичә ыңгырашканда әйтелә 2.Эх. ЫҺ (ТА) ИТМИ -рәв.1)Газапланмыйча, бер дә арымыйча, җиңел генә [авыр капчыкны ыһ та итмичә күтәрә] 2)Бер дә икеләнмичә [ыһ та итмичә риза булу]




Ыһы -Әйе, Шулай




Ыһым - Ыһһем -Аваз ияр.Җиңелчә йөткерү тавышын белдерә




Ычкындыру -1.Киертелгән, эләктерелгән, кысып тоткан җирдән кире чыгару, җибәрү, бушату [бил каешын ы.]. Кулны тоткан нәрсәдән алу, җибәрү. Кулдагы әйберне ялгыш яки ирексездән бушатып төшереп җибәрү, тотып тора алмау. Эләккән, кысылган, ябышкан яки бәйләнгән, тоташтырылган нәрсәләрне чишү, тартып алу, аеру 2.күч.Кемне дә булса качыру, җибәрү 3.күч.Нин.б. мөмкинлектән файдаланмау. Мөмкинлектән файдаланмыйча, нәр.б. мәхрүм калу 4.күч.Ирексездән, уйлап тормыйча нәр.б. сөйләү. Гомумән берәр төрле сүз әйтеп кую тур. 5.күч.Уйлап-нитеп тормастан, чамаламыйча бирү, тоту, сарыф итү тур. 6.күч.Эш урыныннан чыгару, куу, төшерү 7.күч.Башбаштакланырга, тәртипсезләнергә ирек кую, мөмкинлек бирү 8.күч.гади.Үтерү, һәлак итү




Ычкындырулы -Ычкындырылган




Ычкыну -1.Кидерелгән, эләктерелгән, ялганган, ябыштырылган, тоткан җирдән чыгу, салыну, төшү; өзелеп, аерылып китү. Бәйләгән әйбернең күзе өзелеп сүтелә башлавы турында [оекның күзе ычкынган] 2.Тотылган, эләккән, бәйләнгән җирдән кинәт котылу, аралану, китеп бару [балык кармакны өзеп ычкынды] 3.күч.Тиз генә кая да булса китү, юнәлү [тиз генә урамга чыгып ычкынды]. Ашыгыч рәвештә качып китү 4.күч.Берәр төрле авыр, кыен хәлдән чыгу, котылу 5.күч.Тиешенчә файдаланмау аркасында юкка чыгу, әрәм-шәрәм булып бетү 6.күч.Ирексездән яки уйлап тормастан нәр.б. әйтелү, сөйләнү, эшләнү [анасыннан "улым" сүзе дә ычкынгач...] 7.күч.Эш урыныннан чыгарылу, куылу, төшерелү [кучерлыктан да ычкындым] 8.күч.Тыелып торудан туктап, үзеңә ирек кую, башбаштаклану, тәртипсезләнү 9.күч.Үлү, һәлак булу [малаең ычкына иде бит, әй] 10.Акылы җиңеләю, юләрләнү 11.ЫЧКЫН -"Чыгып кит", "күземнән югал" мәгънәсендә




Ычкыр -Ыштан бавы




Ыш - Ышт -аваз ияр.1.Нәр.б. ышкылган яки камчыны, чыбыркыны кискен селтәгән вакытта чыккан тавышны белдерә 2."Шаулама" дигән мәгънәдә әйтелә




Ышандыргыч -с.Нык ышандыра торган, шикләнергә урын калдырмый торган




Ышандыру -1.Нәрсәгә дә булса ышаныч тудыру, инандыру 2.Вәгъдә бирү; өметләндерү




Ышанмалык -Алыш-бирештә, ышанып тору өчен, берәр яктан хакның алдан биреп куела торган өлеше




Ышанмаучылык -1.Нәр.б. ышанмау, шикләнеп карау хәле 2.Нәр.б. шикле, өметсез мөнәсәбәт, нәр.б. мөмкинлегенә яки чынлыгына ышанмау хәле; скептицизм




Ышану -1.Берәр нәрсәнең булачагына, уңышлы башкарылуына һ.б. ныклы ышаныч булу; инану. Нәр.б. чынлыгына, дөреслегенә инану, шулай булуына шикләнмәү. рәв. ЫШАНЫП -Шикләнмичә, ышаныч белән [мин ышанып әйтә алам...] 2.Чын дип кабул итү; нәрсәне дә булса чынбарлыкта бар, яши дип санау 3.Нәр.б. өмет баглау, исәп тоту 4.Кемгә дә булса ышаныч баглау; ышанычлы, өметне акларга сәләтле дип санау 5.и.ЫШАНУЛАР -Дингә, һәртөрле хорафатларга бәйләнешле гореф-гадәтләр, йолалар




Ышанулы -с.1.Ышану, ышаныч белдерә торган 2.Икеләнүсез, ышанычлы, кыю




Ышанучан -(ЫШАНУЧАНЛЫК ) -с.Кем яки нәрсәгә җиңел, тиз ышанучы. Ышану белдерә торган




Ышанучылык -Нәр.б. ышану хәле




Ышанырлык -м.Ышандыра торган, ышандырырлык




Ышаныч -и.1.Берәр нәрсәгә, нәр.б. тормышка ашуына шикләнмәү хәле 2.Теләгән, уйлаган нәрсәнең тормышка ашу мөмкинлеген ышанып көтү хәле; өмет 3.Кемнең дә булса эчкерсезлегенә, намуслылыгына, сәләтенә шикләнмәү хәле, шуңа нигезләнгән мөнәсәбәт. ЫШАНЫЧ ВОТУМЫ -Хөкүмәт яки аның аерым членнары эшчәнлегенә хуплау белдерә торган парламент карары. ЫШАНЫЧ ГРАМОТАСЫ -Берәр кешенең нин.б. дәүләткә дипломатик вәкил итеп билгеләнүен раслый торган рәсми таныклык. ЫШАНЫЧ ЯЗУЫ -Үз исемеңнән берәр җирдә эш йөртү (берәр нәрсә алу һ.б.ш.) өчен бирелә торган махсус язу, таныклык




Ышанычлы -(ЫШАНЫЧСЫЗ ) -с.Ышанычны аклый торган, ышанып тапшырырга лаеклы; турылыклы. Үзенең вазифасына җавап бирә торган, нык [ы. күпер]. Максатка ирешүне тәэмин итә торган [ы. чара]. Өметле, ачык билгеле [ы. кеше] 3.Үзенең хаклыгына нык ышану сизелеп торган. Ышаныч белдерә торган, ышаныч билгеләре күренеп торган 4.күч.Авторитетлы, нык ышандырырлык 5 Ышанычлысы -Кем.б. исеменнән эш итәргә рәсми билгеләнгән кеше. ЫШАНЫЧЛЫ ВӘКИЛ (ИЛЧЕ) -Илчедән бер рангка түбән булган дипломатик вәкил




Ышанычлык -Ышаныч язуы




Ышанычлылык -Ышанычлы булу сыйфаты




Ышку -Бер нәрсәне икенче нәрсә өстенә каты басып шудыру, арлы-бирле йөртү (өслеген чистарту, шомарту, тигезләү, үткенләү, җылыту һ.б.ш. максатлар белән)




Ышкы -Тактаны ышкып, юнып шомарту өчен озынча кысага киң һәм үткен йөзле тимер кисәге куеп ясалган корал




Ышкылау -1.Ышкы белән шомарту, тигезләү (агачны) 2.(Ышку)




Ышкылу -1.Берәр нәрсәгә бәрелеп, тиеп китү яки кагылып, орынгалап тору 2.күч.Тузу, сизерәү (киемнең нәрсәгә дә булса вакыт-вакыт орынып яки тартылып торган урыны сизерәп тузу тур.) 3.күч.Ышкыну(2) 4.Бер җисемнең икенче җисем өслегеннән хәрәкәт итүенә комачаулый торган көчЫшкыну -1.(Ышку) 2.күч.Берәр максат белән кемнең дә булса тирәсендә әйләнеп-тулганып йөрү




Ышна -Урман эчендә чәчүлек өчен төпләнгән, әрчелгән җир. ЫШНА АЧУ -Урманны төпләп, яндырып чәчүлек (ышна) ясау. ЫШНА ҖИРЕ -Урманны төпләп ясалган чәчүлек җир




Ыштан -Ботларны һәм гәүдәнең билдән түбәнге өлешен каплап тора торган ике озын яки кыска балаклы кием. Шундый форм. эчке кием; кальсон, трусик




Ыштансыз -с.1.гади.Артык юмарт 2.рәв.Бөлеп, бөлгенлеккә төшеп [берәүләр байый, икенчеләр ыштансыз кайта]. ЫШТАНСЫЗ КАЛУ -Бөлү, бөлгенлеккә төшү. ЫШТАНСЫЗ (ЙӨРГӘН) ЧАКТА -Кечкенә бала чакта




Ыштансызлану -1.Артык юмарт булу, кирәгеннән артык юмартлык күрсәтү 2.Җитди уйлап эш итмәү, җиңел акыллылык күрсәтү




Ыштын-пыштын -рәв.Яшерен, астыртын, шыпырт кына




Ыштыр -Гадәттә чабата кигәндә аякка һәм балтырга урый торган киндер яки шундый тупас тукыма кисәге




Ыштырай -гади.Өс-башын, әйберләрен шапшак тота торган, пөхтәлек хисе булмаган кеше




Ыштырлы -с.Ыштыр ураган (гадәттә надан, тупас булу билгесе буларак кулланыла)




Ыштырылу -диал.Ышкылу, сыдырылу [өянке башыннан ыштырылып төшеп китте]




Ышык -1.Берәр нәрсә белән капланган, күренми торган, нәрсәдән дә булса сакланырлык урын. с.Нәр.б. белән чолганып, капланып алынган [ышык урын]. Нәр.б. саклау, урнаштыру өчен түбәсе ябулы урын, корылма. с.Җил-яңгыр тими торган 2.күч.Кешеләр йөрми торган, тыныч, аулак урын. с.Һичкем борчымый торган, тыныч 3.күч.Кемнең дә булса дәрәҗәсенә, яклавына исәп тоту хәле турында [ире ышыгында качып калды]




Ышыклама -1.Нәр.б. ышыклану урыны 2.Кемне яки нәрсәне саклау бурычы йөкләтелгән хәрби часть, кораллы отряд; рус.Прикрытие




Ышыклану -1.(Ышыклау) 2.Ышык урынга кереп, җил-яңгырдан, кояштан һ.б. саклану 3.Нәр.б. артына посу, яшеренү 4.күч.Кемгә дә булса таяну, сыену; кемнең дә булса дәрәҗәсенә, яклавына ышану




Ышыклау -1.Каплау; җил-яңгыр тимәслек итү. Күләгәләү; яктылык, кояш нурлары төшмәслек итү 2.Үзе белән каплап, саклап тору. Сугышчан хәрәкәт белән саклау




Ышыклык -1.Ышык урын 2.күч.Йогынтылы, зур дәрәҗәле кешеләр тирәсе




Ышылдату -Ышылдаган тавыш чыгару




Ышын-пышын -рәв.Яшерен рәвештә, колактан-колакка. с.Яшерен, колактан-колакка гына сөйләнелә торган




Ышыт-ышыт -ы.1.Кош-корт, вак җәнлекләрне куганда, куркытканда әйтелә 2.аваз ияр.Пычкы белән агач кискәндә чыккан тавышны белдерә




Ыы -ы.Әйе